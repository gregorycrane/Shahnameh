<pb n="5.5"/>


IL RE LOHRASP

I. Principio del regno di Lobràsp.

(Ed. Calc. p. 1030-1031).

Poi che Lohraspe su l’eburneo trono
Alto si assise e la corona in capo,
Confortatrice d’ogni cor, si pose,

Ei benedisse a Dio, in augumento

Fece sue laudi a lui. Prenci, egli disse,
Inverso a Dio, giudice santo, voi

Siateci pieni di speranza al core,
D'ossequio pieni e di timor. Fu lui

Che il ciel rotante già dipinse e accrebbe,
"A chi gli è servo, maestà. La terra
Quand’ei creò coi monti e la distesa
Ampia del mar, quand’ei spiegò quest’alto
Ciel su la terra, un fe’ rotante e rapido,
All’altra egli non diè, Fattor superno,

A movimento nessun modo. Il cielo

Clava è rotante, e noi qual picciol globo
Al mezzo stiam, per tristo o lieto stato
Ci affaticando. Che se tu sei lieto,

Siede la morte con aguzzi artigli

E all’agguato si sta qual fera belva
Bramosa di giostrar. Deh! ci togliamo,
<pb n="5.6"/>


Togliamci tutti da ogni stolta brama,

Da desio di grandezza, e si confessi

Che nulla sappiam noi. Da questo serto

Imperial, da questo eccelso trono,

Null’altro cercherem fuor che giustizia

E consiglio e quiete, onde non sia

La parte nostra in nostra vita breve

Biasmo o dolor con dolorosa guerra.

Io più d’assai che re Khusrèv non disse

Dando consigli, sì farò, cacciando

Lungi dal cor di guerra e di men giusti

Desideri il pensier. Ma voi frattanto

Sì v’adoprate v’allietando ancora

Per la giustizia mia, della persona

Aitanti così, non accogliendo

In mente alcun pensier d'odio o di guerra. ©
Invocarono Iddio tutti que’ prenci

E Lobhraspe acclamàr dell’ampia terra

Inclito regnator. Lohraspe illustre

Ebbe sua pace e fu prudente e saggio,

Beato in suo desio. Mandava allora

Suoi messi in Grecia, in India e in Cina, in tutte

Le regioni coltivate e belle,

Sì che d’ogni confin, quali pur fossero

O sapienti o in ogni cosa esperti

O possenti ad oprar, da tutti i campi,

Entràr tutti la via, giunsero accolti

Al palagio real. Per alcun tempo

Stettero inerti in Balkh munita e prova

Fecer colà di quanto amaro ed agro

Reca all’uom sapienza. Il gran signore

Fabbricò una città con borghi e vie

E con mercati. In ogni borgo quella

Festa il loco trovò che Sdder ha nome,

Quando tutti gli eroi si ragunarono

Del vivo fuoco in un delubro. Un Fuoco


<pb n="5.7"/>


Sacrò Lohraspe e di Berzin gli diede
Nome famoso, di grandezza cinto,
Di gloria e di desio con maestate.

II. Ira di Gushtasp.

(Ed. Calc. p. 1081-1084).

Ei due figli si avea, come due lune,
Degni di seggio e di corona e d’inclita
Potestà di regnante. Era dell’unò
Gushtaspe il nome, era Zerìr dell’altro;
D'un leon fero la superba testa
Ambo atterrar sapean. Già sorpassavano
In ogni sapienza il genitore,

Per eccelsa virtù la fronte in alto
Estollean fra gli eroi. Davver! che due
Prenci eran questi dall’eretto capo,
Ambo d’orme preclare, ambo nipoti

A Kàvus, re dell’ampia terra. In essi

Di re Lohraspe l'anima posava

Beata e lieta, ma dei due soltanto

Egli Gushtàsp non ricordava mai.
Gushtaspe avea dolor dell’opra indegna,
Per che Lohràsp d’inutil vampo e stolto
Pieno il capo si avea. Così ne andava,
Fin che stagion passò, pien di corruccio
Pel suo signor Gushtaspe giovinetto.

E avvenne un dì che in Persia un regal seggio
Alto fu posto sotto ad una pianta
Che spargea vaghi fiori, e che precetto
Fea re Lohràsp che i prenci suoi gagliardi,
Incliti duci degli eroi, venissero.

Alla mensa real chieser di vino
Ricolmi nappi, a confortar del sire


<pb n="5.8"/>


Dell’ampia terra il cor; ma poi che il vino
Bevve Gushtaspe, in piè levossi e disse:

Re di giustizia ch'è leal, felice
Il tuo trono di prence! In sempiterno
Viver possa il tuo nome! A te diè Iddio
Elmo e cinto regal, diè la corona
Prence Khusrèv in sua giustizia. Ed ora
Io son qual servo a le tue porte innanzi,
Addetto al serto ed alla tua fortuna;

Pur veramente io quì nessuno estimo

Di tanti eroi quale un gagliardo, quale
Osìi venirne incontro a me nel giorno
Della battaglia, se pur togli il solo
Rùstem guerrier, figlio di Zal, rampollo
Di Sam che domator fu di cavalli.

Con lui nessuno può giostrar. Ma quando
Prence Khusrèy di torbidi pensieri

Per questa terra ebbe ricolmo il core,

A te diè il serto e se n’andò. Che sio
Veracemente son de’ grandi illustri,
Inclito rendi il nome mio, mi dona
Trono e serto di re; pur, come un servo,
Dinanzi ‘a te sempre sarò, l’antico

Nome di sire a te donando ognora.

Quei rispose a Gushtàsp: Deh! figlio mio,
Porgi l’orecchio, chè disdice a un inclito
Impeto disdegnoso. Allor che in mente
Io mi richiamo di Khusrèv le sante
Parole, odi ancor tu, sì che la fronte
Tu non abbi a rivolger da giustizia.

Quel giusto re sì mi dicea: « Se crescono
A primavera in un giardin gli sterpi,
Ov’abbiano d’umor copia feconda,

Piglian forza gli sterpi e il bel giardino
Si guasta e si disfà ». Giovane sei,
Giovane ancor; non dimandar tu adunque


<pb n="5.9"/>


Tanta grandezza. Pesa i detti tuoi
Dentro misura favellando. — Allora
Che Gushtaspe l’udì, pien di corruccio
Nel profondo del cor, pallido in volto,
D'innanzi al padre suo via si ritrasse
In questi detti: Fa carezze adunque
Agli stranieri. Segui, segui, e grazia

A chi t'è figlio, non mostrar giammai!

Egli si avea trecento cavalieri

Dell’esercito allor, tutti gagliardi,

Atti alla pugna. Giù discese e ratto

Que’ suoi sergenti ragunò chiamando

E innanzi a lor tutto ridisse l’alto

Secreto del suo cor: Voi questa notte
V'apprestate a partir, togliendo il core

E il guardo ancor da questa reggia. — Dissegli
Un di cotesti: Ove il tuo calle? e dove

Il loco tuo, se parti ? — Egli rispose :

In India alpestre con alma serena
Quel prence mi terrà. Del prence d’India
Mi serbo un foglio su lucente seta
Scritto con muschio nereggiante: « Allora
Che a me ti recherai, dice quel foglio,
Un tuo servo sarò, non trasgredendo
Il tuo comando e il tuo precetto mai ».

La notte quando venne tenebrosa,

Con la scorta de’ suoi balzò in arcione
Gushtaspe ardito e si parti fremendo,
Una clava nel pugno. Al primo albore

. N’ebbe annunzio Lohràsp e se ne dolse,
E la sua gioia si troncò. La gente
Dell’esercito suo, accorta, esperta,

Ei radunò, ciò che ridir dovea,

In lor presenza ripetè. Mirate,

Disse, che fe’ Gushtaspe! Ei fe’ di duolo
Sazio il mio cor, mi ricoprì di polve


<pb n="5.10"/>

— 10 —
L’eretto capo! Ed io mel nutricai
Per ch'ei levasse la cervice in alto,

Fin che un suo pari non trovò nel mondo

Da confine a confin. Ma quando appunto
Io mi dicea ch'egli recava il frutto,
Lungi dagli orti miei quel sì fruttifero
Albero andava! — Così disse e lunga
Ora sedè co’ suoi pensieri. Alfine

Ei comandò che innanzi a lui venisse
Zerìr gagliardo. Eleggi, gli dicea,

Mille de’ prodi, cavalieri illustri,

Eroi nati a pugnar. Discendi rapido

In India alpestre, e guàrdati da quella
Terra de’ maghi. Scese un dì correndo
In Grecia Gustehèm, di Nèvdher figlio,
E ratto se n’andò Guràzeh in Cina.

Ma Gushtaspe animoso iva frattanto
Per la sua via con occhi pien di lagrime
E pieno d'ira il cor. Venne correndo
Fin che giunse in Kabùl. Quivi ei vedea
Rose fiorenti ed alberi e fontane
E verzure dovunque, onde a quel loco
Gioioso e lieto giù co’ suoi scendeva
E un giorno a riposar quivi si stette.
Eran sul monte le selvagge fiere
Atte a cacciar, ne’ fiumi eran qual vino
O come latte le purissim’onde.

Allor, quando giugnea la notte oscura,
Vino a’ coppieri suoi chiedea Gushtaspe,
E quei, del fiume su le verdi sponde,
Recàr lampade ardenti. Allor che il sole
Sul monte accese i rai, scendeano tutti
Que’ valorosi con segugi e falchi

Per quella selva, ma tenea lor dietro
Zerìr correndo, non posando mai

In alcun loco lungamente. Allora





<pb n="5.11"/>
— 11 —

Che giunse per la via di palafreni
Alto un nitrir, balzarono gli eroi
Dal loco del cacciar; ma come appena
Sire Gushtaspe tesevi l’orecchio,
Disse a’ principi suoi famosi in guerra:
Questo nitrir non ad altro somiglia
Che al nitrir del destrier del fratel mio,
Chè veramente il nobil palafreno
Di leone ha il ruggito. Oh! se qui viene
Zerìr, solo ei non vien! Giunse con ampia
Schiera d’eroi che aman la gloria. — Ancora
Egli era in questo dir, quando di negra
Polve nembo mostrossi ed un vessillo,
Che d’elefante nel disciolto seno
L’immagine recava. Innanzi ai forti
Prence Zerir venia, ratto correndo,
Come bufera, per la via dirotta.
Quand’ei vide Gushtàsp, discese a piedi
E lagrimando s’avanzò ver lui,
A Dio fe’ lodi e riverente innanzi
Al fratel s’arrestò. L’un l’altro allora
Quivi abbracciava, fin che poi discesero,
Ambo piangendo, alla foresta. Allora
Quali eran duci nello stuol de’ forti,
E di gagliardi nome avean famoso
Da re Lohraspe, convocàr bramosi
I due prenci fratelli e a sè d’accanto
Li posero a seder; da tutte parti
Si dissero parole. Eroe gagliardo
Che rechi in auro la cintura, disse
Volto a Gushtaspe un uom famoso in armi,
Gli astrologi d’Irania e quanti mai
Vedemmo là di sapienza amanti,
La tua stella in mirar, diconti un altro
Prence Khusrèv, sì che a quel grado eccelso
Di re sovrano un dì verrai. Tu intanto


<pb n="5.12"/>
— 12

D'India del re vuoi farti servo. Oh! noi

Non approviam cotesto! In India amena

Uomo non è che onori Iddio; non teco,

Prence e signor, s’'accorderanno. Vedi,

Vedi se questo è conforme a saggezza,

Vedi, o re, se tu presti a buon consiglio

Obbedienza in ciò! Dal padre tuo

Favori hai sempre, nè dell’ira tua

La riposta cagion vegg’io ben chiara.
Pianse con molto duol, come l’intese,

Prence Gushtaspe. Lagrime di sangue

Versò dagli occhi in sen, poi così disse:
Famoso eroe, pregio dinanzi al padre

Non abbiam noi. Vanno i favori suoi

Di re Kàvus ai figli, e co’ favori

L'imperial corona e la grandezza.

Non per me, non per te nel suo cospetto

È un loco, o fratel mio, nè v’ha consiglio

Per lui migliore del tenerci schiavi.

Or io solo per te farò ritorno,

Chè pieno di corruccio è questo core

Contro Lohraspe. Se d’Irania il serto

Ei mi darà, dinanzi a lui servendo

Io mi terrò, come si prostra agl’idoli

Un sacerdote d’idolatra gente.

Se no, restarmi più non voglio a quella

Sua dimora, e il cor mio non avrà luce

Mai più, mai più dalla sua stella. In loco

Io ne verrò, dove trovar più mai

Non mi potranno, la sua terra e tutta

La sua ricchezza a re Lohràsp lasciando.
Così dicendo si togliea dall’ampia

Foresta ancora e si rendea dall’inclito

Prence d'Irania. Allor che n’ebbe annunzio

Prence Lohraspe co’ suoi grandi tutti,

Gli andava incontro con immenso esercito,





<pb n="5.13"/>


Per lungo tratto. Come scorse il volto

Del genitor quel giovinetto eroe,

Scese dal palafren, fe’ omaggio al sire,

E Lohràsp lo stringea forte al suo seno

Rassicurato dal pentir. Deh! sia,

Disse compunto, la corona tua

Qual della luna è la corona fulgida,

E sia lungi da te, tronca e respinta,

La man dei Devi, chè la via del male

T'insegnan essi, come a re malvagio

Perfido consiglier! Della corona,

Del trono ancora, in questa di regnante

Inclita maestà, soltanto il nome

È cosa mia, ma tu l’amor possiedi

E patto e fedeltà con lieta sorte

Fra le iraniche genti. — A lui rispose

Gushtaspe allor: Son io sulle tue porte

Quale un servo, o gran re. Che se m’onori,

Io sì t’'obbedirò, ponendo il core

Qual pegno al patto mio veracemente.
I prenci allor che scesi eran con lui

Nel lontano sentier, tornaron lieti

Alla real dimora. Ivi apprestarono

Un'’aula che splendea di gemme fulgide,

Poser le mense e versarono un vino

Ch’era dolce a smaltir. Così una festa

Fu celebrata allor, tal che parea

Che dal ciel de la luna in su la reggia

Astri cadesser corruscanti, e ognuno

De’ prenci accolti per la molta ebbrezza

Anche si pose di purpuree rose

Una ghirlanda in fronte. Essi levaronsi,

Partiron tutti, e dopo ciò stagione

Lunga si volse. Ma dal padre suo

Mai non ottenne benevolo un detto

Il giovane guerrier. Dei discendenti



<pb n="5.14"/>
— 14 —

Di Kàvus ré si compiacea Lohraspe
E sempre di Khusrèv si ricordava.
Lagrimava di duol Gushtaspe allora
Ed al suo fido consiglier di molte
Cose teneasi a favellar. Dicea :

Sì m'affatico in mio consiglio assai,
Ma in ciò non trovo arte o difesa. E s'io
‘Qual prence me ne vo con cavalieri,
Stuolo d’eroi m’invierà su l’orme
Il padre mio, con arti e con astuzie
Trarrammi a dietro e molte inchieste ancora
E ammonimenti mi farà. Che s'io
Men vo soletto, ne avrò biasmo e il core
Sarà cruccioso per Lohràsp. S'allieta
Quel suo cor di re Kàvus per i figli,
E l'amor suo fino alla dolce prole
Discendere non può. Pur, s'io vo solo,
Quando alcun mi chiedesse o dimandasse,
Scovrir come potria ch’io mi son prence?

III. Andata di GushtAsp in Grecia.

(Ed. Calc. p. 1034-1088).

Ratto, nell’ore de la notte oscura,
Un bruno palafren di re Lohraspe
Egli recò, gravato d’una sella
Di Gushtàsp cavalier. Vesti quel prode
. Cinese ammanto intesto d’or, di negra
Aquila al serto conficcò le piume
Attorno attorno, e poi che tolto ei s’ebbe
Quanto era d’uopo di monete e gemme
Degne d’un re, partì d’Irania e volse
Verso Grecia. Geloso è di sua reggia
Il padre, e il suo sentier cercasi il figlio.


<pb n="5.15"/>
— 15 —

Ma il genitor come novella intese
Di Gushtàsp che fuggia, molto si dolse
E tronca fu per luì del cor la gioia.
Zerìr e molti saggi ei ragunava
A sè dintorno e molte avea parole

Con essi di Gushtàsp. Quest'uom, dicea,
Di leonino cor, giù nella polvere
Trae de’ regnanti il capo eretto. Oh! voi
Che vi pensate ? qual porreste voi
Difesa a tanto mal? Già non s’addice
Che lieve cosa ciò vi sembri all’alma!

E un sacerdote gli rispose: O prence
Di bella sorte, son pur cari a tutti
Corona e serto! Ma nessuno avea
Un figlio qual Gushtàsp, nè alcun l’eguale
Udìa vantar fra tanti prenci illustri.
D’uopo è dunque inviar da tutte parti
Un uom gagliardo fra gli eroi, che aita
Recar gli possa. E quand’ei torni, tu
Non adoprar severità, ma cerca
La tua saggezza e al tuo non disposarla
Vano desio, chè la real corona
Molti già vide, come te, sovrani,

E per nessuno l’amor suo durava

In sempiterno. Da lo stuol de’ prodi
Assegna adunque a Gushtaspe un esercito,
Pongli sul capo inclito serto. Al mondo
Un cavalier non veggiam noi suo pari,

Se non Rùstem guerrier, di fama illustre
Per l'ampia terra, e, come lui, mortale
Orecchio mai non ascoltò che fosse

Un valoroso per alta persona,

Per senno e per virtù, per vago aspetto.

E Lohràspe inviava alcuni eroi
E per la terra incominciò di lui
Ricerca assidua. Andarono, e tornarono


<pb n="5.16"/>
— 16 —

Senza speranza, chè partiti egli erano

Sotto una stella troppo tarda. Intanto,

Un biasmo acerbo di Lohràsp la sorte

Si fu nel tristo caso, ed a Gushtaspe

Doglia toccava con ambascia e stento.
Ma quand’egli arrivò là su le sponde

Vaste del mare e giù balzò di sella,

Ratto lo scorse il portolano. Un vecchio

Era, di nome Heshùy, vigile e accorto

E generoso, con la voglia sua.

Libera, e d'alta dignità. Gushtaspe,

Benedicendo, gli gridò: Congiunta

Sia sapienza all'anima tua bella!

Deh! sappi ch’io mi son d’inclita fama

Voglioso scriba, d'anima serena,

Memore e saggio, e dell’irania terra.

Che se il passo i’ rinvengo in una barca

Sovra quest’onde, al capo mio d’eterna

Grazia imporrai debito sacro. — Disse

Il portolano : Di regal corona

Ben tu sei degno, anche d’usbergo e d’elmo

E di scompigli assai. Scioglimi adunque

Il tuo secreto, dillo a me. Passaggio

Non dimandar, sì come fai, sul mare,

Chè doni mi darai; se no, del vero

‘ Consapevol mi fa. Dove l’aspetto

Di scriba in te? dove il costume e il senno?
D'Heshùy come ascoltò quelle parole

Prence Gushtaspe, Niuna cosa, ei disse,

Celata avrò per te. Non io qual cosa

Mi chiederai, ti niegherò, non questa

Corona o il palafren, non le monete,

Non la mia spada. — Allor, d’auree monete

Copia ad Heshùy donò. Sì, sì, fu lieto’

Del regal dono chi sel prese, e ratto

Spiegò del navicel le bianche vele


<pb n="5.17"/>
— 17—-

Ed alla terra al continente asciutta
L’uom trasportò ch’era di gloria amante.
Era di Grecia un luogo colto, e assai

Della città vincea l'ampiezza il tratto
Di parasanghe tre. Quel loco eccelso
Avea l’antico Salm eretto un giorno,

Ed or d’imperatori illustri e grandi
Era gradito ostel. Quando Gushtaspe
Entrò nella città, cercossi un loco
Nell’arzanà, ma sette di per quella
Terra di Grecia s’aggirò, cercando
Inutilmente per castelli e ville

Opra a curar. Poi che donato egli ebbe
Quanto si avea, consunto in prender pane,
Sconsolato ne andò, con mesti accenti
Sovra le labbra, e la città correndo
Inclita e adorna, del regal palagio
Entrò nel loco degli scribi. Al duce

De’ regi scribi egli si volse e disse:

Amico protettor, vedi! son io
Uno scriba d’Irania, e son di gloria
Anche bramoso. In queste opere tue
Darti aita potrei; ciò che ti piace,

Ben io farò nel fondaco de’ scribi.

Nel palagio real quanti eran scribi,
L’un l’altro si guardàr meravigliando.
Strideran per costui, fosser d’acciaio,

I calami, dicean. Brucerà tutta

La carta. SÌ davver! che gli conviene
Eccelso un palafren di sotto a lui

E un arco al braccio ed a la sella appeso
Un laccio attorto! — Rispondeangli poi
Ad alta voce: Non abbiam di scribi
Necessità. Di qui tua via riprendi.

Udì Gushtaspe, e il cor pieno d’affanno,
Pallido in volto, uscì dagli scrittoi,

Frapusi, V. 2


<pb n="5.18"/>
— 18 —

E sospirando dal profondo core,
- Al guardian sen venne de’ cavalli
Del greco imperator. L'uom generoso
Avea nome Nistàr, di nobil core,
E sapiente e saggio. Allor che accanto
A Nistàr ei si fe’, l’ossequiando
Il benedisse, e quei, di regie mandre
Inclito guardian, stette a guardarlo
E carezze gli fe’, sel pose accanto
E dissegli: Chi sei? Parla, chè invero
Hai nascita di re, con regal volto.
Inclito e illustre, gli rispose, al corso
Un puledro incitar, qual cavaliero
Di fermo core, io so. Verrò con teco
All’opra, se appo te tenermi vuoi;
Nella fatica e nel lavor più grave
Io ti verrò compagno. — Oh! gli rispose
Ratto Nistàr, vanne di qui! Straniero
Qui mi sei tu; senza sostegno invero
Un uom mi sembri. É qui l’aperto mare,
Il deserto è pur qui, son qui disciolti
I palafreni. Eh via! come potrei
Confidarne le mandre a uno straniero ?
Gushtàsp, come l’udi, n’andò cruccioso;
Detto avrestù che fendersi dovesse
Quel corpo affranto. Aimè, dicea, l’angoscia
Chi cagionò del padre suo, più assai
Trova di mal quaggiù! — Così dicendo
Rapidamente levò il piè, sen venne
Là su la via de’ cammellieri, addetti
Al greco imperator. Benedicendo
Di quella turba al maggior duce, Oh! disse,
Vigile e accorto e d'anima serena |
Esser tu possa! — E quell’uom saggio, allora
Che in volto il prode contemplò, si mosse
Ad incontrarlo ed assegnògli un loco,


<pb n="5.19"/>


Ratto stese un tappeto e ciò che v’era
Di eletti cibi, gli apportò. Si volse
Gushtaspe al cammellier. Gagliardo amico
D'alma serena, dissegli pregando,
Tu di cammelli un’ampia carovana
Affidami, signor; mercè v’aggiugni,
Se pur t'aggrada. — E il cammellier gli disse :
Uom leonino, a te disdice invero
Curar quest’opre. A che, per ciò ch'è nostro,
A me ti volgi? Meglio assai che al greco
Imperator tu vada! Ei da cotesto
Bisogno tuo ti farà sciolto. Volgiti
Alla dimora imperial soltanto.
Che se lunga è la via, per te riserbo
Un dromedario che ti piaccia, e un uomo
Che ti sia guida. — Il benedisse il prode
E si tolse da lui, discese ratto
Alla città pieno di duol. Ma grave
Eragli al cor quel diuturno affanno,
Sì ch’egli venne ad un mercato aperto
Di fabbri industri. Eravi un uom famoso
Che nome avea Buràb, caro alla gente,
Fabbro di lieto cor. Costui del prence
Ferrar soleva i palafreni, e grande
Avea poter dinanzi a lui; ben trenta
E cinque ancor si avea sozi e discepoli,
Venuti già dal martellar, dal ferro,
In lungo stento. Là, nell’officina,
Gushtàsp si assise per lung’ora, e tosto
Di quel lungo restar l’industre fabbro
Stanco mostrossi. O generoso, ei disse,
Quale hai tu qui nell’officina mia -
Intensa brama? — Dissegli Gushtaspe:
O fortunato, l’opra grave e dura
Io non ricusg, nè il martel. Se teco
Tener mi vuoi, nell’opra tua solerte


<pb n="5.20"/>
— 20 —

Aita ti darò, ch’io sì m’affido

Su l’incudine tua, col tuo martello,
Cose egregie d’oprar. — Queste parole
Come intese Buràb, si piacque assai
Ch'’ei discepolo fosse. Ecco, una grave
Massa di ferro ne la vampa assidua

Fi fe’ scaldar; quand’ella fu rovente,
Corse all'incude, e quei davano intanto
A Gushtaspe un martel grave e possente.
Attorniavanlo i fabbri, ed ei col maglio
Grave un colpo calò. Ruppe l’incudine,
Ruppe la massa del rovente ferro,

E l'officina risuonò per lui

Di voci di stupor ; Buràb ne avea
Fiero spavento. O giovinetto, ei disse,
Resistere non può la forte incudine

Ai colpi tuoi, non l’incudine sola,

Ma la fiamma ed i mantici pur anco

E le solide pietre. — A quegli accenti
Gushtaspe si crucciò, gittò il martello

‘© E n’andò pien di fame. Oh! là non era
Modo a cibar, non eran provvigioni! —
Ma la distretta e il giorno dell’angoscia
Non duran sempre per alcun, non certo
La gioia ed il piacer, non i tesori,

E il bene e il mal dinanzi a noi dileguano,
E non è afflitto chi ha saggezza in petto.
Gushtaspe se n'andò trafitto al core,
Fremendo in sè, piangendo per la sorte

Del ciel superno, chè quaggiù soltanto
Atro velen gli venne da fortuna,

Segnata parte. Alla città vicino

Vide un villaggio, e v’eran piante e fiori,
Acque scorrenti, nobile soggiorno

Di giovinetto valoroso. Un albero

Era pur quivi, eccelso; ombra gittava



<pb n="5.21"/>
_ “Y

Lungo un ruscello, e s'ascondea la chiara

Fonte del sol dietro a’ suoi rami. A_ quella

Ombra s'assise il giovinetto eroe

Pieno di duol, torcendosi d’affanno,

Con alma fosca, e disse: Almo Fattore,

Giudice primo, dalla rea fortuna

Parte assegnata m'è il dolor. Deh! forse

Ch’io già non vidi l’astro mio perverso?

Quale m’incoglierà male supremo,

Ancor non so veracemente. — Allora

Un uomo illustre del villaggio ameno

Passò accanto a costui, e prence illustre

Era pur anco. Lagrimoso agli occhi,

Fatto sostegno de la destra al mento,

Egli il mirò, sì che gli disse: O giovane

Di gran lignaggio, perchè mai sì mesto

E d’alma fosca? Se di qui tu scendi

Alle mie case, ospite mio gradito

Sarai per alcun tempo. Oh! la tua doglia

Scemerà dal cor tuo, dell’arco incurvo

Del ciglio tuo s'arresteran le lagrime!
Uom che cerchi tua gloria, oh! da chi mai,

Disse Gushtàsp, discende la tua stirpe?

Tu dillo a me! — Quel signor di villaggi

Così rispose: Or sì, quale hai consiglio

In questo dimandar ? Vengo da quella

Semenza di Fredun principe eroe,

Nè la semenza di tal re, nel mondo,

E abietta o vil. — Come l’udì Gushtaspe,

Ratto si mosse e andò con quell'’illustre

Di villaggi signor. Tosto che il sire

Alle sue case fu disceso, tutto

Apparecchiò quell’inclito soggiorno

Per tale ospite suo. Quivi egli ’l1 tenne

Quale un fratel veracemente allora,

Nè mai lasciò che ne le voglie sue


<pb n="5.22"/>
Frustrato ei fosse. Ma volgeasi intanto
Stagione in ciel, passavan mesì intanto
Dopo questa ch'io dissi, alta avventura.

IV. Nozze di Ketayîna e di Gushtàsp.

(Ed. Calc. p. 1038-1041).

Il greco imperator questo disegno
A que’ giorni sì avea, che, poi che giunta
Era a’ begli anni suoi la figlia sua,
Poi che d'un astro in guisa ella crescea,
Già disiosa d'uno sposo, ed ei
Sapeasi omai che d’uno sposo il tempo
‘S'avvicinava, egli dovesse un ampio
Consesso radunar nella sua reggia
Di prenci illustri, di savi e d’esperti
In dar consigli, quanti in alto grado
Erano pari a lei, quanti fra i prenci
Alta levar potean l’eretta fronte.

La vaga figlia come luna in viso,
Del genitor nella dimora, innanzi
Passar dovea dell'inclito consesso

E trasceglier lo sposo, e intorno a lei
Esser dovean le ancelle sue raccolte,
E fino allor nessuno de’ mortali
Veduta avea l'alta corona sua.

Il greco imperator dietro a' dipinti
Veli del gineceo tre figlie adorne
Aveasi allor, sì come a primavera
Purpuree rose, d’avvenente aspetto,
D’alta persona, con dolcezza e molto
Pudor nel viso, con modestia assai
E fior di senno. La maggior di tutte
Ketayùna avea nome. Era prudente,



<pb n="5.23"/>
—_ 29 —

Di cor sereno e d'anima festosa;

E già una notte ella sognato avea

Che in ora ove lucea quest’ampia terra
A’ vivi rai del sol, d’uomini eletti
Ampio drappel se le mostrava. Quella
D'uomini compagnia, vasta e raccolta,
Le Pleiadi uguagliava, e ad essa in mezzo
Er'anche uno stranier, mesto nel core
E sconosciuto e di gran senno in vista.
D'un cipresso l’altezza, e l'avvenente
Aspetto avea quale d’intatta luna,

Sedea con maestà come un gran prence
Del trono a sommo. Ketayùna allora

Un mazzo gli porgea di vaghi fiori,

E un altro indi ne avea pien di fragranze
E di tinte vivaci. Ecco! al mattino,
Quando il sol si mostrò, levossi il capo
De’ prenci illustri dal profondo sonno,

E il grande imperator la sua raccolse

Di magnati assemblea, quanti eran forti
E valorosi e chiari. Allor che lieti

Si assiser tutti, alla vaga fanciulla

Dal volto di Perì fecero invito,

E Ketayùna con sessanta ancelle

Entrava allor, con un bel mazzo in pugno
Di narcisi freschissimi. Dintorno

All’aula s’aggirò fin che fu stanca,

Ma di tal gente non gli venne a grado
Un solo cavalier, sì che tornossi

Dal loco eccelso dietro a’ veli suoi

Nel gineceo corrente e lagrimante,

Del suo dolce compagno in cor vogliosa.
Bruna qual penna di corvino augello

SI fe' la terra, e ciò fino a che in alto
Là sovra il monte si levò la chiara

Lampa del dì. L'imperator fe’ cenno


<pb n="5.24"/>
— 24 —

Che i prenci tutti valorosi in Grecia,

Ma di grado minor, tosto accorressero

All’inclita magion. Forse qualcuno

A grado le verria per sua bellezza.
Come ne giunse ad ogni prence intorno

Il grato annunzio, ad ogni illustre ancora,

A quanti avean grado minor, si volsero

Alla dimora imperial, ciascuno

Adorno e vago per novella speme.

Anche quell’uom sì generoso e dolce

Disse a Gushtaspe allor: Perchè sì a lungo

Ti celi in casa? Va! chè vedrai forse

Della grandezza imperiale il trono

E la dimora, e dagli affanni suoi

Liberò andrà il tuo cor. — Come l’intese

Prence Gushtaspe, se n’andò con lui,

Rapidamente entrò nella dimora

Del greco imperator. Quivi ei discese

In un canto remoto e dagl'’illustri

Discosto assai; pieno di duol sì assise

E ferito nell’alma. Ecco! ne vennero

I servi accorti in pria, poi Ketayùna,

E le sue ancelle dalle rosee guancie.

Come aggirossi alla grand’aula intorno

(Le ancelle precedean, segulanla tutti

I saggi accolti), come lunge appena

Ella vide Gushtàsp, Ecco! sclamava,

Che dal mistero il sogno mio si scioglie!
Quindi il bel capo al giovinetto eroe

Fregiò di sua corona inclita e illustre

Senza indugiarsi. Il consiglier che a lei

Già fu maestro, come vide appena,

Al greco imperator corse all’istante

E sì gli disse: Nel consesso illustre

Un uom scegliea la figlia tua preclara,

Come agile cipresso in un giardino



<pb n="5.25"/>
_ >

Alto e leggiadro. Come vispe rose

Le guancie sue, cervice eretta e forti

Ambe le spalle. Chi da lungi il vide,

Meravigliato rimanea. Diresti

Che lo circonda maestà divina,

Ma costui chi ben sia non sappiam noi.
E quei rispose: Deh! non sia che mai

Dalle sue stanze rechi biasmo ed onta

A suo lignaggio una mia figlia! A lui

Fa, fa ch'io sì l’affidi, e la mia fronte

Si chinerà per la vergogna. Intanto

Qui, nella reggia, ben sarà che il capo

A lei si tronchi ed a colui che scegliere

Ella sì volle. — Grave cosa, o prence,

Rispose il consiglier, non è cotesta,

Chè pria di te furono prenci assai

Che in tal guisa adopràr. « Cerca uno sposo »,

Dicesti alla tua figlia, e non dicesti:

« Scegliti un re d’altera fronte ». Ed ora

Ella scegliea chi più le piacque. Tu

Non rivolger però la fronte addietro

Da sentiero di Dio. Questa è la legge

Degli avi tuoì da la cervice altera,

Devoti a Dio, di pura fè. Per questa,

Per questa legge fermamente un giorno

Grecia si stette incolume. Tu intanto

Via non pigliarti che non è diritta,

Per questa terra dilettosa. Mai”

Propizia non sarà; tu non pensarlo.

Sentiero non talcar che non segnasti

Giammai dell’orme tue. — Convenne in questo

Il greco imperator quando ciò intese,

Sì ch’ei diede a Gushtàsp la figlia sua

A. lui sì cara, e dissegli: Con lei

Vanne tu dunque, ma da me non serto,

Non tesori t'avrai, non regal gemma.


<pb n="5.26"/>
— 26 —

Ratto che vide, attonito rimase
Prence Gushtaspe ed invocò l'Eterno
Con molte preci, indi si volse a quella
Inclita figlia e disse: O vaga donna,
Fra le delizie nutricata un giorno
Senza rancura, fra cotanti prenci
Incoronati e di gran gloria, oh! come,
Come potè la voglia tua secreta
Me solo disiar? D’uno straniero
Festi la scelta, e non avrai tesori
E nell’angustia rimarrai con esso.

Tal che sia pari a te, cèrcati, o bella,
Fra questi eroi, perchè dinanzi al padre
T'abbi l'antico onor. — Deh! sospettoso,
Ketayùna gli disse, acre e protervo
Non esser tu contro i superni moti

Di questo ciel. Se della tua fortuna,
Quale pur sia, m’appago, inclito seggio
A che cercando vai con regal benda?

Sospirosi e dolenti usciron tosto
Del greco imperator dalla magione
Ketayuna e Gushtaspe, e venner soli
Al signor del villaggio. Ivi discesero
Piangenti e mesti e dolorosi, e quello,
Del villaggio signor, volle nel borgo
Una casa apprestar. Quali ei si avea
Più bei tappeti, vi recò, poi disse
Alla vaga donzella ed allo sposo:

Qui rimarrete placidi e tranquilli
E con mente serena. — Allor che vide
Prence Gushtaspe, fe’ benedizioni
A quel signor d’intatta fè, pietoso,
Ricco d’affetto. Ketayùna intanto
Senza misura avea gioielli seco,
Rubini avea con preziose gemme
Di tutte specie. Allor, scelse dal mezzo


<pb n="5.27"/>
-

Una gemma lucente (occhio di saggio

Non ne vide l’egual); poscia recaronla

A tal che conoscea di gemme il pregio,

Sì ch’ei stupia ben più d’assai di giusto

Modo o ragion. Monete ei diè seimila

D'oro lucente, quante erano all'uopo,

Pel fulgido rubin; tosto le cose

Che mancar non potean, compràr gli sposi,

Quanto era d’uopo s'acquistàr con quello

Prezzo infinito; ei si vivean col frutto

Che lor venia da ciò, godean talvolta,

Piangean tal’altra. Ma Gushtàsp la caccia

Sola a curar si diè. Col suo turcasso,

Con le sue freccie, tutto il giorno egli era.
E avvenne un di che al ritornar dal loco

Della sua caccia quel sentier l’addusse

Presso d’Heshùy. Varia traea con seco

La cacciagion, venìa con essa, e colma

Avea di dardi la faretra. Quanta

Cacciagione ei si avea, di grandi o piccole

Belve trafitte, egli recò dall'aspro

Calle ad Heshùy. Ratto lo scorse il vecchio,

Correndo venne a piè, mossegli incontro

Con anima serena e cor gioioso,

E un bel tappeto gli spianò di sotto

E alquanti cibi vi recò. Riposo

Ebbe Gushtaspe e si cibò, poi scese,

Ratto qual nembo, a Ketayùna. Intanto,

Poi che d’Heshùy nell’amicizia ei venne

E per il senno ch’ei mostrò, con lui

Si fu congiunto come carne a cute,

Quand’egli uscia dalla città, cacciando

Gazzelle intorno, ben due parti ei dava

Ad Heshùy di sua preda, e l’altra al sire

Del villaggio ne andava o a qual più illustre

Fosse nel borgo. Così fu che visse


<pb n="5.28"/>
Prence Gushtaspe e si cibò, godette
Di sua quiete e di suo senno ancora,
Di quell’ermo villaggio addetto al sire.

V. Richiesta di Mîrîn.

(Ed. Calc. p. 1041-1044).

.Era un greco a que’ dì, Mirin di nome
Forte e superbo per alti consigli,
Per tesori e poter nelle sue voglie.
Al greco imperator mandò costui
Un suo messaggio, e disse: Io per tesori,
Io per nome preclaro alto sollevo
La fronte mia. Dammi tu adunque, o sire,
La figlia tua, che ad ogni core è meta,
A tua corona, al nome tuo recando
Per me così splendor novello. — Dissegli
Il greco imperator: D'ora in avanti
Parentela d’alcun già non vogl’io
Per tal modo cercar, chè men ritengono
Ketayuna e l’uom vil ch’ella si tolse.
Chi cercasi con me vincol di sangue,
Anche se innanzi a me d’inclito grado
Mostrasi ed alto, gloriosa impresa
Voglia compir, sì che gli eroi di Grecia
Dicanlo forte e valoroso. Ei sia
Illustre in terra, su la terra ancora
Alleato ei mi sia, per tutto il mondo
Non veggasi un gagliardo uguale a lui,
Non un maschio leon per quell’ingenito
Valor del core. Egli discenda al fondo
Della foresta di Faskuùn, si faccia
Alle mani, alla fronte, al cor lavacro
Nel sangue sparso. Egli vedrà nel bosco



lo. Pi citt mr I a rr namento è i i nn ina,
<pb n="5.29"/>
— 29 —

Pari a elefante un lupo agreste. Membra
Di drago egli ha, di risonante fiume
E l’impeto e il vigor, di maschio verro
Zanne sporgenti e cosce, onde non osa
Un elefante andargli incontro. In quella
Selva deserta già non hanno il varco
I leoni feroci, e non le tigri,
Non gli elefanti, non di fermo core
I valorosi. Ed or, quale sul dorso
Gli squarcerà la grigia pelle, amico
E alleato mi fia, genero ancora.

E Mirin si pensò: Fra questa gente,
In questa terra, da che Iddio ponea
— Fondamento alla Grecia, i padri miei
Non scesero a pugnar contro i gagliardi
Se non stringendo la possente clava.
Or, che mi chiede il signor mio? Davvero
Ch'ei mi favella per disdegno! Ed io,
Sì, sì, qualche arte adoprerò, cercando
Vari consigli di gran senno e forza. ©

Quest’uom di sì gran nome alle sue case
Discese allor, volgendo entro al suo core
Mille pensier diversi. E carte antiche
Recavasi e dinanzi ei le ponea
La sua stella a cercar, degli anni suoi
L'oroscopo fatal. Vide che un giorno
Inclito un forte dall’irania terra
Venir dovea, che da sua man tre illustri
Cose fatte sarìan, quali nessuno
De’ prenci greci fatte avea giammai,
Genero si faria del gran signore
Di Grecia tutta, come serto al capo .
Del greco imperator, che due gran belve
Sarlano apparse entro la terra e danno
Per esse avria ciascun, gravi ed infeste,
Ma poi morte si avrian di quel possente



<pb n="5.30"/>
— 30 —
Da la vindice man, di lui, che nullo
Avria timor da gagliardìa nemica.

I casi ei ben sapea di Ketayùna
Qual s'era addotta di Gushtaspe eroe
Compagna nella via, sapea l'evento
D'Heshùy, del capo de’ villaggi illustre,
L'andata di que’ due presso di lui,
Sposi novelli. Rapido egli venne
A l’ostello di Heshùy, gl'intravvenuti
Casi gli disse, e ricordò la stella
Che filosofi greci alta nel cielo
Avean scoperta, e qual per quella terra
Portento si attendea. Resta con meco,
Dissegli Heshùy, per questo di, beato
Restavi e lieto con giustizia e amore,
Chè quell’uom di cui desti a me l’indizio,
Uom di gran fama è tra i possenti. Volgesi
Alla caccia ogni di, nè pensa al trono
Del sire occidental. Ieri non scese
A questo loco mio, e veramente
Tutta s'allegra quest'anima fosca
In rivederlo. Ma verrà ben oggi
Di sua caccia dai campi e non è dubbio
Che a noi non volga la sua via. — Recava
Heshùy allor gagliardo un vino e molti
Fiori e profumi e giovani cantori;
Ambo sedean con un dorato nappo
Levato in pugno, E allor che il quarto nappo
Venia del dolce vin, lungi mostrossi
Un polverio di cavalier che accorre,
Ed Heshùy e Mirin vedean la polvere
‘ Alto levata e per il campo, all’armi
Atto e propizio, chi venia si mossero
Veloci ad incontrar. Tosto che vide
Mirìn il cavalier, Non ha costui,
Disse ad Heshùy, pari nel mondo; in quella


<pb n="5.31"/>
— 31 —

Alta cervice sua, nella persona,

Nel vigor della man, ben si ravvisa
Ch'egli è un eroe di nome illustre. Grande
Fgli è, con maestà che vien da Dio,

Ed è saggio e prudente e da malvagie
Opre lontano. +— Di leone il core,

Dissegli Heshùy, quest'uom possiede, illustre
E valoroso, in campo d’armi. Avanzano
L'aspetto suo le sue virtù, l’avanzano

La verecondia e il generoso core

E l'alto senno. — Come giunse accanto
Prence Gushtaspe, ambo correangli incontro
Sì come nembo, e ratto per assidersi
Vicino all’acque preparava un loco

Il vecchio Heshùy, mensa novella quivi
Sollecito apponea. Recò del vino

E coppieri novelli e commensali

Novelli ancora e in nuova foggia il loco
Apprestò ’ve si assise. Allor che rosse
Come rubin pel vino rosseggiante

Furon le gote de’ beventi, Heshùy

A Gushtaspe si volse e così disse:

Eroe, d'amico tu mi doni in terra
Inclito nome, fuor di me nessuno
Conosci qui. Frattanto, a me ricorso
Fece Mirìn ch’è un valoroso e illustre
In questi lochi. È sapiente e saggio,
Nobile scriba, e computar sa i moti
Del ciel superno; ben favella e dice,
Dietro saper di filosofi greci,

Del prosperar d'ogni terra all’intorno,
Di sua sterilità. Dalla semenza

Egli ha di Salm origin prima, e tutti

Di padre in padre i nomi egli rammenta
Degli avi suoi. Presso di lui la spada
Restò di Salm, quale per tutti gli anni


<pb n="5.32"/>
—. 32 —

Al fianco gli pendea. Di fermo core
Egli è davver, di palafreni in giostra
Incitator, vincitor di nemici,
E l’aquile dal ciel con le saette
Mena a precipitar. Ma più d’assai
Farsi grande egli vuol; desia di sangue
Col greco imperator vincolo illustre,
E a lui ne favellò, ne udì risposta,
Ma palpita il suo cor di turbamento
Per la risposta che n’avea. Comanda
Il prence e dice: « Di Faskùn al bosco
Un lupo troverai qual dromedario
Veracemente. Che se il fiero lupo
Cadrà per la tua mano, ospite illustre
In Grecia rimarrai, sarai possente,
Genero mio, farammi allor giustizia
Il fato con splendor ». Vedi, se porgi
Alla impresa la destra, io servo tuo
E questo grande ti si fa congiunto.
Gushtàsp rispose: Bene sta! Ma dite
Ov'è la selva. Oh! come mai potria
Andar tal fiera per la terra e tutti
Temerne i servi e i principi con essi?
Il fero lupo, Heshùy dicea, la testa
Più leva assai d'un dromedario d’alte
E forti membra. Egli ha due zanne quali
D'un elefante e gli occhi suoi rosseggiano
Come giuggiola viva; è la sua pelle
Liscia e lucente come un’onda, e sembrano
Le corna sue qual d’ebano ronchioso
Erette travi. Ei muove l’ira sua?
E supera un destrier. Da questi lochi
Molti principi andàr famosi in guerra
Con ponderose clave, e da quel bosco
Frustrati nel desio si ritornarono
Con ignominia, pieno il cor d’affanno.



Lit n n —
<pb n="5.33"/>
_ B_—-

Che se per mano tua quest'alta impresa
Compimento si avrà, l’altera fronte
Solleverai fra gli uomini di guerra.

Di Salm adunque mi recate il ferro,
Disse Gushtàsp; recatemi un destriero
Alta la fronte e di gran fuoco. Intanto
Lupo non chiamerò l’orribil fera,

Ma drago veramente; oh! non dirai

Lupo un cammel di forti membra. — Allora
Che udì Mirin, di là si tolse e venne

Ratto correndo a le sue case. Un bruno
Destriero egli scegliea da’ suoi presepi,

Un usbergo togliea d’inclito prezzo

E greco un elmo, indi la spada egregia,

Di tinta adamantina, entro al veleno,

Entro al sangue più volte un di tuffata

Da Salm guerrier, ne trasse fuori. Assai
Doni ei trascelse da’ tesori suoi,

Gemme e rubini, a cinque a cinque; e allora
Che il bruno vel de la gelida notte
Squarciava il sol balzando fuori, uscìa
Prence Mirin dalle sue case e tosto
Scendevane ad Heshùy. Dalla sua caccia
Venne Gushtàspe fino al loco, e ratto,
Levando gli occhi, il riconobbe Heshùy.

Meravigliàr del suo destrier cotesti,
Meravigliàr della sua spada, e quando
Vicino ei fu, correangli incontro. Allora
Che i doni eletti rimirò Gushtàspe,
Scelse dal mezzo il palafren, la spada
Trascelse ancor, chè l’altre cose tutte
Ad Heshùy volle dar, l’alma del vecchio
Sì bramoso d’onor letificando;

Ma ratto, come turbine disciolto,
La corazza ei vesti, sotto si prese
Il pugnace destrier. Così, con l’arco

FIxDUSI, V. 3


<pb n="5.34"/>
_ 34 —

Al cubito sospeso e il laccio attorto

Che dall’arcion pendea, con quel leardo
FFiero e superbo, il cavalier che eretta
Avea la fronte, si parti. Ne andavano
Pel dirotto sentier con presti passi

Ed Heshùy e Mirìn di gloria amante,

Allor d’aita bisognoso, e tosto,

i Veloci nel cammin, con l’ansia al core,

Del bosco di Faskùn scendeano al varco.

VI. Il lupo della selva di FaAskfn.

(Ed. Calc. p. 1044-1047)

Come vicina fu la selva e il loco
Del fero lupo, di quel fero lupo
Sgomento ebbe Mirin. Mostrò a Gushtaspe,
Con teso il dito, il paventoso loco
Ove a l’orrido mostro era la tana,

Indi, con molto duol, gonfi nel core

Di molto affanno, lagrimosi agli occhi,
Ambo da lui si dipartian. Quel forte,

Quel generoso, Heshùy dicea, ne andava,

E noi nol rivedrem! Deh! quel suo braccio
E la cervice sua! quell’ampio petto -

E il generoso cor! Deh! la sua forza

Di valoroso e la possente clava!

Come Gushtaspe all’orrida foresta
Vicino si trovò, molti pensieri
Gl’ingombrarono il cor grande e belligero.
Dall’alto suo destrier discese al suolo,
Omaggio recò a Dio. Dio santo, ei disse,
Che ai mutamenti della sorte in cielo
Doni splendor, deh! tu mi porgi aita
Contro la belva! Abbi pietà per l’alma


<pb n="5.35"/>
_ 5

Dell’antico Lohràsp! Che se l’orrendo

Mostro che lupo ogni più stolto appella,

Fia di me vincitor, quando l’annunzio

Abbiane il padre mio, farà gran pianto

E perderà la sua quiete. In tanto

Dolore acerbo quale un forsennato,

Andrà piangendo in ogni loco attorno

Di me indizio a cercar. Se poi d’innanzi

Alla belva maligna io mi ritraggo,

Per la vergogna nel cospetto mai

Non mi terrò della raccolta gente.
Disse e in arcioni ritornò fremendo,

Stretta nel pugno la fulgida spada

Di Salm antico, indi coll’arco al braccio,

Teso alla corda, se n’andò guardingo,

Pieno di vampo il cor. Quando vicino

Al fatal loco per l’alpestre via

Arrivò il cavalier, sì come nube

Primaveril tuonò gridando, e il lupo,

Ratto che il vide a la foresta, un ringhio

Alto levò a le nubi fosche, e il suolo

Raspò con l’ugne di leone in guisa,

Di pardo in guisa battaglier. Gushtaspe

Come vide la belva, all’arco suo

Tese la corda e trasse e quale un turbine

Sovra di lui fe’ scendere una pioggia

Di mortifere punte. Era quell’arco

Veracemente allor come una nuvola

Che a primavera versa i nembi suoi.

E fu trafitta da la freccia alata

Di Gushtàsp cavalier l’orrida belva,

E ad acerbo dolor la sua fierezza

Fu allor congiunta. Cadde al suol, ma tosto

Si rilevò dal loco suo, correndo

Qual dromedario ardimentoso e innanzi

Le corna altere protendendo quali


<pb n="5.36"/>


— 36 —

Di cervo battaglier, da l’aspra doglia
Tutto conquiso al colpo orrendo, in core
Gonfio di sdegno. Com'’ei fu d'accanto
Al palafren nella sua via, le corna
Sì gli ficcò sotto a le cosce brune,
Che il ventre gli squarciò là dai testicoli
All’umbilico. Sfoderò la spada
L’animoso guerrier, come leone
Che sangue cerca, s’avventò, costume
Qual è pur d’un gagliardo in fiera giostra
Che di prode sa l’arti, e, ben che a piedi,
Colpì nel mezzo dell’altero capo
L’orrida belva, sì che ratto in due
Si divisero il collo e il petto irsuto
E la schiena dipoi. Sen venne allora
Innanzi a Dio, signor de le selvagge
Fiere del campo, almo signor di tutta
Scienza in terra, d'ogn’opra leggiadra
E d'ogni trista de’ mortali, e a Dio,
Fattor del mondo, benedisse: Eterno
Di nostra sorte Autor, tu se’ la guida
A chi sua via perdè; grande tu sei,
Giusto ed unico Iddio. Vittoria e lieto
Fine a’ mortali in ogni dolce brama
Dal tuo nome discende, e maestate
E sapienza vengon da tua grazia.

Come dal loco di sue preci ancora
Il cavalier si ritornò, le zanne
Troncò a la belva, ch’eran lunghe e forti,
E soletto partì dalla foresta
Camminando così, fin che del mare
Toccò le sponde. Con dolor sedeano
All’acque in riva, di sermoni assai
Piena la lingua, e Mirin ed Heshùy,
Ed eran di Gushtaspe e dell’orrendo
Lupo lor detti: Misero! e pur grande



<pb n="5.37"/>
_—_ 37 —

E valoroso cavalier! Disceso

Egli è in orrida pugna e forse or trovasi
Insanguinato sotto al fiero artiglio

Del lupo vincitor! — Come Gushtaspe
Mostrossi a piè, con rosse ambe le gote
SÌ com’è rosa di fiengreco, asperso

Di negro sangue, ben da lungi il videro
Ambo cotesti e si levàr dal loco

E a piangere si dier pietosamente

Ad alte voci. Sospirando, al petto

Si strinsero l’eroe pallidi in volto,

E lor ciglia piovean lagrime ardenti

Sì come nube a primavera. Oh! come,
Oh! come, gli gridàr, col fero lupo
Andò la tua tenzon? Per l’opra tua
Era pieno d’affanno il nostro core!

O buoni, rispondea Gushtaspe allora,
Di Dio non è timor per tutta Grecia,
Se un fero drago, qual cotesto, ai campi
Libero lascia per durar degli anni
La gente vostra. Esso venia; ne avea
Morte il popolo tutto, e innanzi a lui
Il greco imperator valea di polvere
Quanto un pugno. Ma lui, con la possente
Spada di Salm, in due parti ho diviso,
E spavento e timor cessan per voi
Tutti d’un tratto. Itene dunque, l’alto
Prodigio a rimirar, come la grigia
Pelle del drago cade a brani. Un fero
Elefante egli è inver, direste voi,
Entro l’orrido cuoio, e la foresta
Ingombra sta, di tanto ei si dilata
E si dilunga. — Scesero correndo
Ambo cotesti ne la selva, lieti
E giubilanti a le parole sue,

E veramente ivi trovàr la belva,


<pb n="5.38"/>


Qual caduto elefante. Era l’artiglio
Qual de’ leoni ed il color del pelo
Grigio come acqua d'un gran fiume. Un colpo
Dal capo al mezzo de le membra sue
Avealo incolto, e ben parea che due
Leon feroci in una pelle sola
Stati fosser rifatti. Oh! quante ei fecero
Benedizioni al cavalier che tanta
Spiegava maestà, su questa terra
Splendido sol! Tornaron poi dal bosco
Lieti del core, si rendeano a quello,
Pari a leone, battaglier. Gran copia
Recavagli Mirin di eletti doni,
Quali ei sapea del cavalier più degni,
Ma quei soltanto un palafren togliea,
Novello un palafren; rendeasi poi
Rapidamente al suo tranquillo albergo.
Poi che dal mar di sua quiete al loco
Scese Gushtaspe, Ketayùna accorta
Mossegli incontro. Oh! dove, ella dicea,
Tale usbergo trovasti ? Eri soltanto
Di qui uscito a cacciar con presti passi!
Dalla mia terra, le rispose, venne |
Inclita schiera, e mi portava in dono
Elmo, spada e corazza; affettuoso
Saluto ancor de’ consanguinei miei
Recavami cortese. — Un vin dolcissimo
Ketayùna mescea, qual’ è di rose
Essenza pura, e si cibò col suo
Sposo diletto fino all’ora tarda
Ch'è propizia al dormir. Lieti e beati
Abbandonàrsi ai dolci sonni allora,
Ma quel gagliardo si scotea balzando
Ogni momento dal suo loco. Sempre
In suo sogno ei vedea l’orrido assalto
Del fero lupo, simile ad un drago


<pb n="5.39"/>

— 39 —

Riottoso e forte. Oh! che t'avvenne, dissegli
Ketayùna, in tal notte? Ad ogni istante
Paura hai tu, nè alcun ti tocca. — Disse
Gushtaspe allor: Sognai la mia fortuna

. In questa notte, il trono mio sognai.

Che di reale nascimento ei fosse
Ketayùna avvisossi, anche di eguale
Indole e d’egual cor, possente e grande,
Ben che a lei nulla ei ne dicesse e onore
Dal greco imperator non si cercasse.

Ma Gushtaspe aggiugnea : Donna leggiadra
Sì come luna in ciel, d’agil cipresso

Che hai la statura, o dall’argenteo petto,
Olezzante di muschio, ecco! t’appresta

Per che ad Irania ci rendiam, da questi
Lochi scendendo a quella terra illustre

Di valorosi. Tu vedrai quell’alma

Terra felice, il re vedrai con tutta

La sua giustizia e la pietà. — Rispose

Ketayùna in tal guisa: Oh! queste vane
Parole non gittar; precipitoso

Di tua partenza non cercar la via.

Che se di qui ti volgi a Irania, tosto
Remditi Heshùy consenziente. Ei forse
Tragittar ti potrà su navicelli

Come già un dì quando passasti e il mondo
Sì fe’ più bello per la tua venuta.

Nel lungo mio dolore io qui starommi
Abbandonata, ch'io non so in qual tempo
Ancor ti rivedrò. — Piansero allora

Su' lor giacigli all'avvenir pensando,
Arser d'angoscia, non per viva fiamma
Che là pur fosse. Come poi dal cielo

Il sole errante diè sua luce, vigili

Del cor, pieni di speme, i giovinetti

Dal molle strato si levàr, pensando


<pb n="5.40"/>
— 40 —

A molte cose da ridir. Deh! come
Si volgerà, dicean, sul nostro capo
Quest’alto cielo? Con amor la sorte
Si volgerà ? si volgerà con ira?

Ma, di rincontro, come nembo scese
Prence Mirìin; con fiero incesso e ratto
Del greco imperator venne al cospetto,
E disse: Inclito re, cessàr le offese
Del fiero lupo. Quell’orrendo mostro
Tutta, giacendo, la foresta ingombra
Da confine a confin. Bello ti fia
Se tu pur vedi tal prodigio. Venne
Ratto correndo incontro a me la fiera,
Ma di pugnal toccò dalla mia mano
Un fatal colpo. Da la testa al mezzo
Dell’irta schiena in parti due si aperse,
E il cor dei Devi a quell’orrendo colpo
Di spavento s’empì. — Brandissi in alto
Il greco imperator, fe’ rosse a un tratto
Le già pallide gote, i fieri accenti
In ascoltar, sì che comando ei fece
D’apprestar carri, d’apprestar giovenchi,
E di trar fuori da l’orrendo loco
L’ucciso lupo. Andaron tutti e videro
Immane là giacersi un elefante
Dal capo al dorso lacerato e fesso
D'un colpo grave di pugnal. Ma quando
Il trasser fuori da la selva ombrosa,
Detto avrestù che tremavano intorno
L’alte montagne. Accorsero le genti
Il lupo a rimirar. Qual lupo ? Egli era
Più veramente oltracotato Devo,
Maschio e feroce. Allor che il corpo immane,
Qual d’elefante in concitata foia,
Scoverse il greco imperator, le mani
In giubilo battè, sì che in quel giorno


<pb n="5.41"/>
— 41 —

Fe’ invito al duce degli scribi al suo
Real palagio e la sua figlia ei cesse,
Vaga sposa, a Mirìn. Fùr scritte allora
Lettere intorno ad ogni prence, ad ogni
Vescovo illustre, d'ogni terra amena

Ai Patrizi famosi. Ecco!, narravasi,
Mirin, uom leonino, il prence illustre
Di Grecia nostra, liberò la terra

Dal tristo lupo ch’ era infesto a noi!

VII. Richiesta di Ahren.

(Ed. Calc. p. 1048-1050).

Eravi tal, più giovane degli anni
Di Mirin, a que’ tempi, e la cervice
Alta levava tra gli eroi di Grecia.
Ahrèn del prode pien di forza e ardire
L’inclito nome; di possenti in armi
Del seme egli era, e ferree membra avea.
Al greco imperator mandò costui
Un suo messaggio: Inclito re, che nome
Buono in terra ti porti, io d’ogni pregio
Mirìn avanzo, e per valor son io,
Per tesori e destrezza in trar la spada,
Di lui ben più d’assai. Dammi tu adunque
La figlia tua minor; fa che più bella
Splenda la terra tua, la tua corona,
Per opra mia. — Tu non udisti forse
Qual è il mio patto innanzi a Dio? rispose.
Genero a me non sceglierà più mai
Questa mia figlia, chè degli avi miei
Per me il sentiero si abbandona. Impresa,
Qual fea Mirin, compir t’è d’uopo, e allora
A me ugual sarai tu. Là, sovra il monte


<pb n="5.42"/>


Sta di Sekila orribil mostro; offesa

N’ha l’ampia region d'uno in altr’anno,

Grave offesa e malor. Che se di Grecia

L'orrido mostro toglierai, la figlia

Con la mia terra, co’ tesori miei,

Sì ti darò. Pari a quel lupo orrendo

È questo mostro, domator temuto

Di leoni possenti, e quel pestifero

Fiato ch’ei spira, d'Ahrimane è un laccio.
Obbedirò, signor, rispose il prode,

E pegno ti porrò l’anima mia

Nella tua brama. — Indi a’ compagni suoi

Dicea, tornando: Quell’orrendo colpo

Che vinse il lupo, sol d'un valoroso

E d'un gagliardo può calar la spada.

Come potea quest'opra ardimentosa

Venirne da Mirìn? Già non conosce

Il nostro imperator quello da questo

( De’ suoi gagliardi. Ora a Mirìn, per fargli

Inchiesta, andrò, chè dirà forse quale

Arte adoprò, quell’uomo astuto e accorto.

E di Mirìn sì come nembo ei venne

‘ Ratto all’ostello. A darne avviso innanzi

Un suo servo ne andò. Splendida un’aula

Avea Mirin, nè sì splendido loco

Avea la luna su nel ciel, chè altero,

Oltrapotente e valoroso e forte

Era costui, recava in su la fronte

Una corona imperial. Quel servo

Gli disse: Ahrèn, fortissimo guerriero,

Con una scorta qui sen vien. — Più bella

Fece Mirin quell’aula sua, ne andarono

Quanti eran seco più famosi e degni,

Ma in pria quel loco d’ogni accolta folla

Si liberò, nè vi rimase alcuno

Fuor che il signor del ricco albergo. Ratto





<pb n="5.43"/>
- 43 —

Che Mirìn cavalier vide quel prode,
Al sen lo strinse, e d'un principe degni
Gli fe’ servigi ed accoglienze. Alcuno,
Già vel dicea, di Mirìn a l’ostello
Rimasto allor non era, onde sedettero
Sovra lor troni i due possenti, e primo
Ahrèn così parlò: Dimmi tu il vero.
Per quel che chiederò, via tortilosa
Non ricercar. Desio mi sta nel core
Per la figlia minor del greco sire,
Per lei che in Grecia ogni fanciulla avanza
Da confine a confin. Quand’io glien feci
Motto, ei rispose in questi accenti: « Al monte
D'un fero drago tu sostien la pugna ».
Or, se tu narri a me veracemente
Di quel lupo l'assalto, inclita guida
Mi sarai tu nell’arrischiata impresa.

Come d’Ahrèn quelle parole intese
Prence Mirin, si corrucciò dolente
E fe’ principio ad un pensier: Se questa
Impresa del guerrier giovane e illustre
Narro a costui, non rimarrà nascosto
L'alto secreto. Eppur, pregio è costante
Dell'uom quaggiù l’esser verace, e lagrime
Vengon talor da perfidi consigli
E da menzogna. Or io dirò, chè forse
Potrà la testa al velenoso drago
Troncar quel prode cavalier. Sarammi
Ahrèn allora ed alleato e amico,
E chi n'è avverso nelle pugna sue
Vento soltanto stringerà. Chè noi
Potrem ferir del cavaliero il core
In altro tempo, e rimarrà nascosto
Certa stagione almen questo secreto.

Ad Ahrèn disse poi: Dirò l'impresa
Ardua del lupo, ov’io da te mi ottenga


<pb n="5.44"/>


Sacramento solenne onde a nessuno,
La notte o il dì, non svelerai quest’alto
Secreto mio, le labbra in alcun tempo
Non sciogliendo a parlar. — Fe’ sacramento
Alto e solenne Ahrèn, tutto accogliendo
Di Mirin il consiglio in ogni parte.
Mirin allor, poi che una carta stese
Quale giaciglio al calamo, un’epistola
Fe’ per Heshùy: Ahrèn, che imperiale
Vanta l’origin sua, che ama sua gloria
Ed ha tesori, giusto e degno assai
Di molto pregio, or or chiedea la figlia
Al greco imperator, quale restava,
D’anni minor, dell’altre figlie. Un drago
Tendegli intanto orribil laccio e tanto
Anche farà che la nobile testa
Via gli recida da le membra sue.
Ora, ei sen venne a me chiedendo aita,
Sì che dinanzi a lui chiaro si sciolse
Ogni nostro secreto. Io gli narrai
Ciò che accadea per quell’orrendo lupo
E il cavalier dell’armi esperto. Quegli
Che a lieto fin l'impresa mia condusse,
Di quest'uom senza dubbio a lieto fine
L'impresa addur potrà. Di prence onore
A due forti ei darà per questa terra,
A due soli ei darà sul capo un serto.
Ahrèn da l’inventor di inganni vieti
Si prese il foglio e corse ratto al loco
D’Heshùy vegliardo. Allor che giunse al mare,
Corsegli incontro, di gran cose esperto,
L'antico Heshùy, prese quel foglio al suo
Cor sì gradito, fe’ suoi voti e sciolse
Ratto il suggello. Disse allor: Davvero!
Che non sai tu che di sinceri amici
È vuota omai la terra! Oh! ma un illustre,


<pb n="5.45"/>
— 45 —

Ben che straniero, giovinetto eroe,

Diede l’anima sua come al riscatto

Di principe Mirin. Ma se or la pugna

Col fero drago ad affrontar discende,

Scampo non troverà forse quel prode

Per suoi conati. Ma tu intanto meco

Di mia casa ospital per questa .notte

Mòstrati pago, lampade qui poni

E ti diletta in cor per la gioconda

Vista del mar. Diman, ratto che torni

L'inclito eroe, ben gli dirò qual cosa

Tu mi dirai ch'io manifesti a lui. .
Ornàr di faci l’acqua in su le rive

Del vasto mare, preser cibo e poi

Vin generoso dimandàr. Fu questo

Fino a che l’alba innanzi al sol fiammante

Per la volta sali del cielo azzurro.

Abrèn illustre dalla rotta sponda

Vide mostrarsi un cavalier da lungi,

Prode e gagliardo. Com’ei fu vicino,

Ambo corsero a piè dinanzi a lui

I greci eroi con anima serena,

Mentre giù dal destrier famoso in guerra

Il cavalier scendea. Chiese costui

E vino e cibo dal vegliardo illustre,

Ed Heshùy disciogliea ratto le labbra

A favellar: La notte e il giorno sempre,

Famoso eroe, vivi beato! Or mira

A quest'uom valoroso, almo rampollo

D'imperatori. Il ciel rotante in giro

Ben s’allegra di lui, chè veramente

Egli è di seme imperial, tesori

E dovizia ei possiede, inclita fama

E di regnanti maestà. Gli venne

Alto desio di genero chiamarsi

Del greco imperator, sì che una guida


<pb n="5.46"/>


— 46 —

In tal faccenda ei cercasi bramoso.

Fuor di lui, non è in terra alcun mortale
Pari ad un greco imperator, chè giovane
Egli è davver, cervice eretta ed alta

Ha la persona e maestoso incesso.

Chiese al padre una figlia e la risposta
Anche ne udì, sì che novella impresa

Or qui si affaccia. « Domator tu sii,
Disse l’imperator, del mostro orrendo,
Ovver t’astieni da bramar connubi

Con sire imperial ». Questi frattanto,

E notte e giorno alla presenza augusta
De’ più famosi, su le labbra sue

Non ha che il nome di Mirìn. Colui

Che regal seggio merta, anche desìa

Che incolumi gli sian gloria e fortuna.

VIII. L'impresa del dragone sul monte di Sekîla.

(Ed. Calc. p. 1050-1053).

Or, non lungi di qui, levasi un alto
Monte a le stelle, dilettoso loco
Atto a le cene, a feste ed a tripudi.
Ma su quel monte alberga un drago, e cade
Ogni virtù degli uomini di Grecia
Dinanzi a lui. Dal ciel nell'ampia strozza
Ei fa cadersi l’aquile rapaci,
Gli alligatori trae dal mar furenti,
E il fumo e il suo veleno ardon la terra
Intorno intorno. Su quel loco infido
Benedizion dall’alto ciel non scende.
Ma, se quel drago per tua mano invitta
Spento cadrà, miracolo del mondo
Sarà cotesto in ogni parte; e allora



<pb n="5.47"/>
— 47 —

Che Iddio santo dal ciel la sua possente

Aita ti darà, quest’almo sole

Pel ciel si volgerà conforme al tuo

Giusto desire. Con tal forza e tale

Alta statura e gagliardìa, col ferro

Conquider potrai tu l’orrido mostro.
Gushtàsp gli disse allor: Va, tu mi appresta

Una zagaglia lunga; a cinque spanne

Col manico robusto ella mi arrivi

In sua lunghezza e da ogni parte rechi

Come denti di serpe ed una punta

Le cresca in alto come spina. Intinta

Di veleno ella sia, splendido il ferro

Per acutezza e per color. M'adduci

Anche un destriero e una gualdrappa, un ferro,

Una clava nodosa ed un regale

Paludamento, ed io, dietro al precetto

Di Dio vincente, dall’albero suo

Farò cader l’orribile dragone.

.» Ratto ne andava Ahrèn, ciò che bramava
Prence Gushtaspe, egli recò sollecito.
Come furon le cose e addotte e pronte,

Dalla riva del mar balzò in arcioni

Il cavalier, sen vennero con lui
Ambo gli amici da quel loco. Allora
Che di Sekila scorse la montagna
L'antico Heshùy, mostravala col dito
E si tacea; ma come ratto il sole
Vibrò dall’alto i raggi suoi lucenti,
Egli ed Ahrèn per la selvaggia via
Addietro si tornàr; già stava il prode
Alla montagna nel cospetto, al luogo
Che dell’orrido serpe era l’ostello.

Appese il giovinetto all’ardua sella
Il fulgid'elmo, disprezzando in core
E l'alito del serpe e la vicina


<pb n="5.48"/>
— 48 —

Morte per lui. Sì, sì, fino a quel monte

Gushtàsp ne andò, mandò tal voce orrenda,

Che il fero drago ne stordì. Ma intanto

Ei sì vedea del cavalier la possa,

E ratto a sè di traggerlo tentava

Pur con l’alito suo; quello di strali,

Come nembo di grandine, gli piovve

Un turbine sul capo, in quella guisa

Che caggiono le foglie a un melagrano.

E poi che il mostro gli si fea da presso,

Scansavane l’assalto il giovin prode

Fin che ratto il pugnal dentro la strozza

Sì gli cacciò, Dio ricordando, eterno

Dator di grazia. Sul pugnale acuto

I denti rinserrò veloce allora

La fera belva, ma l’acuta lama

Dentro al palato si ficcò. Veleno

Vomitò allor, sì che ne cadde esausto,

E quel negro velen, quell’atro sangue,

Tutto il monte inondàr. Stese la mano

Senza indugiarsi allor l’inclito eroe,

Pari a leone, al ferro acuto, e grave

Del fero mostro alla superba testa

Un colpo liberò; ne sparse attorno,

Per le rupi del monte aspre e scoscese,

Le cervella disperse, indi, beato

Di sua fortuna a lui propizia, al suolo

Dal destrier discendea. Prima le zanne .

Divelse al mostro e di là venne e poi

Lavò in un'onda la persona e il capo.
Quivi, piangendo, si gittò prostrato

Sul duro suol, dinanzi a Dio vincente,

Chè Iddio soltanto su l’orrendo mostro,

Sul lupo. di Faskùn, tanta vittoria ”

Aveagli data. E disse poi: Lohraspe

E Zerir generoso ecco! mostraronsi


<pb n="5.49"/>
— 49

Della presenza di Gushtàsp già stanchi

E dell'alto suo loco. Essi in battaglie,

Essi in conviti, in loco ove un soave

Licor si beve, non vedran più mai

Questo mio volto, anche sognando. Or io

Non veggo in terra che travagli e affanni,

Di balsamo nel loco atro veleno

Mi sparge il fato. Oh! se mi dà l’Eterno

Tanto di vita che del prence iranio

Rivegga il volto, gli dirò qual caso

Incolse me pel trono suo. Quel trono

Gli chiesi, e cadde la mia sorte amica!
Con lagrimose ambe le gote, al suo

Destrier balzò in arcioni e la zagaglia

Tennesi in pugno rilucente; e allora

Che ad Ahrèn, ad Heshùy, giunse vicino,

Tutte le cose ricordò che vide

E strane e portentose. Ecco! lor disse,

Senza possa cadea l’orrido mostro

Per questo ferro acuto! Era sgomento

In voi per l’alitar del fero drago,

Pel lupo agreste. Ma più assai m'è duro

Con principi gagliardi al capo eretto,

Fra mazze ponderose, un grave assalto,

Che non l'assalto degli alligatori

Che salgono dal mar profondo e cupo

A far battaglia. Di cotesti draghi

Molti vid’io, nè mai la fronte a dietro

Volsi dai loro assalti. — Allor che udirono

Ed Abrèn ed Heshùy quelle parole

Da lui ch’era novello in suo sermone,

Ma di prudenza antico, ambo si mossero

In quell’istante, ben che illustri e alteri,

E omaggio gli prestàr. Dissero al prode:
Leon gagliardo, come te non nasce

Un valoroso da sua madre. Iddio,

Finvusi, V. 4


<pb n="5.50"/>
— 50

Signor del mondo, ti protegga amico,
Poi che per tuo valor la nostra impresa
Lieto fine toccò! — Doni recava
Ahrèn in copia grande e palafreni
Di gran valor, bardati. Il giovinetto
Un palafren di color baio e un ferro
Solo si tolse, un laccio, un arco, e strali
A dieci legni. Le restanti cose
Tutte ad Heshùy donò, vesti non tocche
E fulgide monete. A que’ gagliardi
Gushtàsp si volse e disse allor: Di queste
Cose ch’ io féi, non abbia indizio alcuno,
Non di me che vedea quel fero serpe
E gli urli udia dell’affamato lupo.
Di là si tolse in giubilo ed in gaudio
E rapido sen venne e fieramente
A Ketayùna. Ahrèn andava intanto,
Carri e bovi adducea, del mostro ucciso
Affidava a’ sergenti il corpo immane
E sì dicea: Menate voi cotesto
Alla dimora imperial, menatelo
Dell’esercito greco innanzi ai duci.
I bovi e il carro ei precedette e venne
Con fiero incesso e con veloci passi
Al greco imperator. Sepperlo in Grecia
E s’affrettàr quanti erano in que’ lochi
Uomini esperti; e allor che giù discesero
I bovi al piano dall’eccelso monte, |
Andava un grido tra la gente a quello
Colpo fatale, a quell’orrendo mostro,
Onde oppressi venian carro e giovenchi.
Quando, al mattin, giù si calò dal cielo
Cantar di lodolette, alcuna possa
Detto avrestù che non restava omai
A’ tardi bovi; or, chi vedea quel fiero
Colpo di spada, e chi al muggir de’ bovi


<pb n="5.51"/>
Di sotto al carro ponea mente, in questi
Detti uscia di stupor: Colpo gli è questo
D’Ahrimàn, non del ferro o del pugnale
D’Ahrèn gagliardo! — Uscia nell’ora istessa
L' imperator dall’ inclita magione,
Raccolti per richiamo a sè dintorno

E grandi e sapienti. Ei per l’ ucciso
Drago una festa celebrò dall’alba

. Fin che la terra si fe' trista e oscura;

E come il sole incoronò di raggi
Quest’ampio ciel, quando le fronde agli alberi
S' acceser d'un color di fulgid’ oro,

Il greco imperator mandò chiamando
L’accorto duce degli scribi e accanto

Il fe’ seder sovra un dorato seggio.
Tutti i Patrizi, tutti i sacerdoti

Della città, ciascun che di valore

Avea gran pregio, s'adunàr festosi

Al Vescovo dinanzi, e si raccolsero
Tutti i più sperti e i consiglieri tutti
Col greco imperator. La figlia sua,
Con vero assenso della madre amante,
Ad Ahrèn affidò. Come la gente

Uscì dispersa dalla reggia, il core

Dell’ inclito signor parve risorgere

‘A vita nuova per il fausto evento.

‘ Oggi, così dicea, la mia giornata

È veramente, e l’alto ciel dà luce
All’afflitto mio cor, chè due cotali
Generi miei, per l'ampia terra intorno,
Non vede alcun di principi o di servi
In alcun loco. — Ad ogni grande allora
Fu scritto un foglio, a chi si avesse trono
Di prence e serto. L’orribile drago,
Scriveasi allor, l’oltracotato lupo,

Dalla man di due eroi cadder conquisi.




<pb n="5.52"/>


IX. Prodezze di Gushtàsp nella palestra.

(Ed. Cale. p. 1053-1055).

Avea l’imperator nella sua reggia
Un bel terrazzo, come il trono suo,
Splendente in or, levato in alto. Scesero
Ambo 1 generi suoi nella palestra
Del vecchio prence a rallegrar per essa
Il cor festoso, onde con freccie e clave,
Con colpi d’asta, volgendo le briglie
Con ogni arte e saper, corsero a dritta,

‘Corsero a manca. Oh sì! detto tu avresti

Che a que’ gagliardi s'addicea leggiadra
Arte di cavalcar. Passò alcun tempo,
Quando sen venne Ketayùna accorta
E si volse a Gushtàsp: Deh! tu che siedi
Mesto al tuo loco, perchè tanto affliggi
D'atri pensieri il cor? Furono in Grecia
Due prenci fra gli eroi, che avean corona
E diadema con real tesoro;
Un d’essi fu che l’orrido serpente
Uccise al monte, gran periglio vide,
Ma le terga non volse. È l’altro il forte
Che il grigio vello già squarciò del lupo
E di sua fama tutta Grecia è piena
Da confine a confin. Per la palestra
Imperial, per aver gloria o biasmo,
Levano fino al ciel la polve ardente.
Scendi a quel loco a rimirar, ché pure
Vi sta l’imperator; forse che il duolo
Si scemerà del tuo trafitto core.
Leggiadra mia, Gushtaspe disse allora,
Qual ricordanza, quale amor nel petto


<pb n="5.53"/>


Serba di me l’ imperator? Con meco
Ei ti cacciò dalla città. Ma quando
Ei mi vedesse, come mai potria
Generoso mostrarsi? Oh! ma se tale
È tuo consiglio, dal consiglio tuo
Ritrarmi non vorrò, dolce mia guida.
E comandò che ponesser la sella
A un palafren che divorasse al corso
La lunga via. Così discese e giunse
Alla palestra imperial. Fermossi
A contemplar de le sonanti clave
I fieri colpi; ma cercò pur anco
Da’ circostanti un globo ed una clava,
E là nel mezzo ai cavalier diritta-
mente il globo avventò. Dal loco allora
Il destriero incitò, sì che le mani,
E i piè con esse, a’ riguardanti eroi
Sì fecer lasse e lente. Alla palestra
Nessun più vide il roteante globo
Quale ei scagliò, chè veramente ei sparve
Nell’aer profondo al fiero colpo. Oh! dove,
Oh! dove mai quel roteante globo
Trovar poteano i cavalier? Davvero!
Che le mazze a vibrar non s'affrettarono!
Pallidi «allora ne le scialbe gote
Fecersi i Greci; fu per tutto il loco
ÙUn gemere e un gridar. Ma preser poi
Archi e di legno ben compatto dardi
Alcuni cavalier pugnaci in guerra
E scesero veloci. Ecco! dicea
Gushtaspe in cor tosto che vide, nostra
Alta virtù qui non si celi! — E ratto
Gittò la mazza, afferrò l’arco, e quella
Sua man robusta la volante freccia
E dell'arco la corda al capo strinse.
Il greco imperator già riguardava


<pb n="5.54"/>


Quell’ uom di fronte eretta e la cervice,

La man, le lunghe staffe, e inchiese e disse:
Donde cotesto cavalier che tanto

Si volge a destra ed a sinistra? Eroi

Dall'alto capo vidi molti assai,

Ma non udii che fosse un cavaliero

Di tal costume. Deh! il chiamate voi,

Per ch'io cerchi da lui chi veramente

Egli è, s'egli è del cielo angiol beato

O un uom terreno che sua gloria cerca.
Chiamarono Gushtaspe innanzi a lui,

Ché già già si dolea l’anima trista

Del greco sire. Cavalier pugnace,

A Gushtaspe ei dicea, d’ogni più grande

Inclito duce, o nobile corona

In fiera giostra, quale hai nome ? Dimmi

Tua stirpe e la città. — Quei non rispose

‘Per tal subietto, ma ciò sol dicea:

L’ uom straniero ed abietto io qui mi sono
Cui discacciò l’imperator di Grecia
Dall’ inclita città. Genero suo
Quand’ io mi féi, dalla città lontano
Ei mi sospinse, e niun lesse il mio nome
Nel libro imperial. Venne dal greco
Imperatore a Ketayùna mia
Alta un'offesa, ch’ella un dì scegliea
Per l'ampia terra uno straniero. Eppure
Non camminò che per la via segnata
Quell’ infelice, e per leal contegno
Si fe’ dispetta. Ma nell’alta selva
Al lupo, autor di tanto danno, al fiero
Serpe sul monte, solo ai colpi miei

. Cadde tronca la testa, e mi fu guida

All’ardua impresa Heshùy. D’essi le zanne
Sono in mia casa, e m'è sicura prova
Di mia zagaglia il grave colpo. Interroghi


<pb n="5.55"/>
-55


Heshùy di ciò l’ imperator, chè nuova
Cosa è ben questa, nè divenne antica.
Heshùy, come là giunse e le divelte
Zanne recò, gl’ intravvenuti casi
Tutti prese a narrar. Movea la lingua
A far sua scusa il greco sire, e disse:
O giovinetto, furon d’ ingiustizia
L’ opre coteste! Or dimmi ov’è la dolce
Mia. Ketayùna. E v'è ragion, se ingiusto
M’appellò ed offensor. — D' ira. s'accese
Per Mirin ed Ahrèn: Già non rimane
Cosa ascosa giammai! — Così dicendo,
Sovra un veloce palafren balzava
E a buon consiglio divenia di chiedere
Perdono all’opre sue, sì che precetto
Rapido fe’ che quaranta ne andassero
Accorti schiavi, di gran nome un giorno,
Prenci turani di Cighîl, la dolce
Sua figlia a ricondur nel regio ostello,
Cortesi modi nel nobile incarco
Adoprando con cura. Ei così addusse
Al tetto imperial la figlia sua,
Riconoscendo il suo connubio. Oh! disse
L’inclito sire alla sua dolce figlia,
Oh! fortunata nelle nozze tue,
Lieta di sorte amica, in questa terra
L'occhio mi sei da dritta, e questo core
Desio non ebbe fuor che in te! Ma dimmi:
Al tuo compagno, al tuo diletto sposo,
Quando festi dimandi, ove a te almeno
Apra il secreto suo? Dov’ è la stirpe,
La sua città, di sua quiete il loco?
O forse non dirà cosa giammai
Che sia verace, a noi? — Rispose quella:
Io sì l’inchiesi, ma nol vidi mai
Il lembo rasentar d’un detto vero.


<pb n="5.56"/>


— 56—

A me quel suo secreto unqua non disse
E il verace suo dir sempre ei nasconde
A tutti qui. Non rende acconcia e intègra
La sua risposta a’ miei dimandi, e solo
Ei va dicendo: « È Farrukh-zàd il nome
Ch’ io reco, o donna mia ». Penso che d'alto
Seme ei discenda, chè di pugne amante
Egli è davver, fermo e gagliardo assai.

Da quel loco sen venne il greco sire
All’aula imperial. Si volse il cielo
Per alcun tempo ancor. Ma al primo albore
Gushtàsp come sorgea, sen venne ratto
Pieno di senno a la regal dimora,
E il greco imperator che il ravvisava,
In silenzio restò. Pur gli fe’ un loco
Sovra il suo seggio imperial, famoso
Per l’ampia terra, in fulgid’ or, richiese
Dal suo tesoro una cintura e un aureo
Anello ancora, una corona splendida,
Fregiata in gemme imperiali. Un bacio
Diè a quel serto real, poselo al capo
Del giovinetto, ricordando ancora
Le cose intravvenute; indi a ciascuno
Ch’ era avveduto e memore, dicea:

Vigili siate voi, tutti, vegliardi
E giovinetti. A Farrukh-zàd voi tutti
Obbedirete, ogni suo cenno mai
Non tralasciando e l’opere di lui.

In ogni terra attorno, ad ogni prence,.
Ad ogni re, queste novelle andarono.



<pb n="5.57"/>
_ 57 _

X. Impresa di Gushtàsp contro Ilyàs
principe dei Khazari.

(Ea. Cale. p. 1055-1058).

Al greco imperator la più vicina
Gente fu allor de’ Khàzari la stirpe;
Per questa gente più d’assai la luce
Tetra gli era del di. Signor di quella
De’ Khazari frontiera un valoroso,

Ilyàs, eravi allor, figlio del prence
Mihràs in ogni cosa esperto e saggio.

Il greco imperator notava un foglio
Ad Ilyàs, e parea che del suo calamo
Tinta nel sangue egli la punta avesse.

Troppo godesti, Khaàzaro nemico,
Scrivea, di noi, dell’ ignominia nostra;
Ma già tramonta di tua pazza gioia
Il lungo di. Mandami adunque un grave
Tributo ed un balzel, mandami ostaggi.
Alcuni eroi di tua frontiera. Nieghi?

E Farrukh-zàd come elefante ardente
Verranne a te, come palma di mano
Tutta a spazzar la terra tua. — Quel foglio
Ilyàs come leggea, la punta intinse

Del calamo corrente in negro tosco

E rendè tal risposta: Ecco! dapprima
Tanto valor non visse in Grecia! E s'io
Mai non chieggo balzel da greca gente,
Statevi paghi della vostra terra,

De’ campi vostri! Ardir prendeste solo
Per questo cavalier ch’ ebbe rifugio

Al vostro tetto. Ma saper dovresti

Che d’Ahrimàne egli è un capestro teso.


<pb n="5.58"/>


— 58 —

Che s’egli è un monte anche di ferro, un solo
Corpo ei reca però. Non dargli noia

In questo assalto, ch'io per lunghe ambagi
Non son uso trattar le imprese mie.

Sì come nembo, ritornò da lui
Il messaggier, tutto ridisse il fiero
Messaggio al greco imperator. Doleasi
Di tal risposta il gran monarca, e molta
Ira ne avea, facea iattura omai
All’opre sue. Ma come andò novella
Ad Abrèn, a Mirin, di quel superbo
Principe Ilyàs, qual laccio avea pur teso,
Al greco imperator mandò un messaggio
Mirìin accorto e disse: Oh! non è questo
Serpe cotal che dentro al laccio cada,
Lupo non è che per astuzia ed arte
Abbiasi morte e per velen disperso
Abbia rancura! Se quell’ ira sua
Suscita Ilyàs ne la battaglia, lagrime
Sanguigne di dolor trarrà sugli occhi
A Farrukh-zàd ambizioso. Vedi
Che quest’uom ch'è sì degno, in campo d’armi
Piegherà forte innanzi al suo nemico.

Il greco imperator ben si crucciava
Di lor detti maligni; oh! ma frattanto
Precipitava ogni lor gloria fosca
Perdendo suo vigor! Si volse il prence
E disse a Farrukh-zàÀd: Nobile e grande
Veramente sei tu, di Grecia in fronte
Sei quale un serto che riluce. Sappi
Che di leoni è domator possente
Ilyàs gagliardo, incitator fra l’armi
Di palafreni; ferree membra ei porta,
Quale elefante. Che se in guerra seco
Hai tu possanza, dillo a me, tua gloria
Non ricercando in tortuosa via,



<pb n="5.59"/>
— 59 —

Chè ove in battaglia contro a lui resistere
Tu non potessi, a più miti consigli
M’appiglierei con esso e con parole
Acconcie il ritrarrei dalla sua strada,
Parole e doni profondendo in copia.

Risposegli Gushtàsp: Questi dimandi,
Queste parole a che, signor? Se l’orme
Farò segnar su la profonda terra
Al mio destrier, dei Khàzari da quella
Erma frontiera non avrò nel petto
Alcun timor. Non però bello è a noi
Che nel giorno dell’armi alcun pensiero
Di Mirin o d’Ahrèn facciasi mai,
Ch'entro la pugna recheranno ei sempre
Maligno un odio e frodolento ardire
Con l’arte d’Ahrimàne. Oste guerriera
Quando sarà che venga dal confine
De’ Kbàzari nemici, inclito duce
À me tu sii con un de’ figli tuoi,

Ch'io per la forza del vincente Iddio,
Unico Iddio, ratto che fuor da questi
Lochi uscirò co’ prodi tuoi guerrieri,
Non lascierò che viva Ilyàs, non uno
Gli lascierò de’ combattenti suoi,

Non tal grandezza e dignità, non quella
Corona sua col regal trono. Al cinto

Il ghermirò ferocemente, e poi

Dal culmo dell’arcion fino alle nubi
Alto il levando, il batterò sul suolo.

Al dì che venne poi, quando levossi
Quest'almo sol specchiandosi nell’onde
Come uno scudo in fulgid’or, da quella
Parte che volge ai Khàzari nemici,
Levò clangor di tube e al sol diritta
Sali la polve. Disse il greco prence
A Gushtàsp: Le mie schiere in loco aperto
Adduci omai da lor nascosti lochi.


<pb n="5.60"/>
— 60 —

Fuori della città come sen venne
Prence Gushtaspe e gli armigeri suoi
Co’ valorosi trasse al campo, innanzi
Egli venia con la nodosa clava
Dal capo di giovenca, ad un cipresso
Alto simil, qual su le rive adergesi
D’un vago fiume. A la battaglia un loco
Nel deserto ei cercò, levando in alto
Alle nubi del ciel l’arida polve.

Ilyàs che vide la cervice e il petto
Del valoroso e il fulminar veloce
Della clava e dell’ascia, un cavaliero
Sì gli mandò per ingannarne, astuto,
Quella mente sottil. Venne e parlava
In questi detti il cavalier: Gagliardo
Che alta levi la fronte, in questa guisa
Non millantarti, come fai, del tuo
Imperator. Sei tu dentro a l’esercito
Il suo prestante cavalier, tu sei
L’uom più illustre ch'egli ha, veracemente
A lui tu se’ qual primavera. Intanto
Vieni in parte così, d’ambe le schiere
Fuori dal mezzo. A che ti stai lì muto,
Per rabbia accolta con spumoso il labbro?
Sappi che Ilyàs de la tenzone al giorno
È leon fero, che alle nubi in alto
Leva la polve con la spada. Vuoi
Donativi da lui? Tesori assai
Egli possiede, ma per far ricchezza
Non ti adoprar così! Del mondo intero
Prendi per te cospicua parte, gloria
T'acquistando per essa. Io sarò teco
E amico e servo, chè dal cenno tuo
Lungi mai non andrò per alcun tempo.

Gushtàsp rispose: Viete cose omai
Sono coteste, e passaron misura



<pb n="5.61"/>

I nostri detti. Ma tu sol ponesti
La mano a tal piatir. Tornati adunque
Con le parole tue! Nulla qui giova
Parole barattar, chè tempo è questo
Di fieri assalti e di conserta pugna.

Voltossi a dietro 31 messaggier, tornandosi
Ratto qual nembo, e la risposta disse
Nel cospetto d’Ilyàs. Ma poi che il sole
Già impallidia scendendo a le lontane
Cime de’ monti, non restò a l’assalto
Ora propizia allor. Venne la notte,
E un bruno velo, d’un color qual d’ebano,
Al fiammeggiante sol tirò sul volto.

Ma come il sol di sotto al negro velo
Si risentì, balzò del ciel sul trono
Del Sagittario fra le stelle. Tutta
La greca region s'illuminava
Chiara e lucente, e da ogni parte intorno
Fragor levossi di timballi e trombe.
Anche, di qua, di là, d'armi cozzanti
Levossi un fiero suon, si fe' quel campo
D'assalti fiume d’atro sangue. Ratto
Il greco imperator discese allora
Al corno destro, ambo assegnati in pria
Suoi generi a guardar le provvigioni.
Figlio del greco imperator, da manca.
Stava Thekil, con gli elefanti a dritta
E co’ timpani suoi restava ei stesso,
L’imperator. Terribile clamore
Di: Dàlli! Dàlli! si levò da questa
E quella schiera, e detto avresti in alto
Tenzone andar tra luna e sol. Balzava
Gushtaspe allor dinanzi da l’esercito,
Di sotto il palafren, la spada in pugno,
E Ilyàs gridava a’ suoi: Per ciò richiede
Il greco imperator da me tributo,


<pb n="5.62"/>
Or che tal serpe de le porte sue

A guardia sta. Venian di qui frattanto

Sue pazze voglie! — Di rincontro e quando

Vide Gushtaspe Ilyàs, Ora gli è questa,

Disse, di non celar la virtù nostra!
Incitarono allora i palafreni

Questo e quel cavalier, con l’aste in alto

E con le freccie a trapassar veloci

Sonanti usberghi. Da l’opposta schiera

Ilyàs mandò le rapide saette

Gushtaspe ad atterrar. Questi un gran colpo

Sferrò con l’asta d’Ilyàs a l’arnese

E ne ferì l’armigera persona.

Qual ebbro in giostra, dal cavallo a terra

Sì lo cacciò, stese la man possente,

Prese in sua mano quella man. Lui trasse

De’ cavalieri dal cospetto allora,

Si fe’ vicino e abbandonollo al sire

Imperial di Grecia. Ecco! le squadre

Ei tragge innanzi a le nemiche genti

Giù discendendo per la via, qual turbine

Per gli spazi del ciel. Quanti egli uccise!

Quanti captivi ei fe’! Di lui la gente

Meravigliava! Ma poichè gittaronsi

Consenzienti dietro a lui le accolte

Greche falangi, le mirò Gushtaspe

E a dietro si tornò, venne al cospetto

Del greco imperator, poi che condotte
All’armi avea le sue pugnanti schiere,

E si tornò con la vittoria sua,

Alta levata la cervice. Allora

Che il greco prence lui venir scoverse
Dalla sua via, corsegli incontro a piedi

Per molta gioia co’ gagliardi suoi,

Baciò gli occhi e la fronte a quello in armi
Inclito prode, fe’ sue laudi a Dio


<pb n="5.63"/>
— 63 —

Benedicendo assai. Di là sen vennero
Gioiosi tutti e il nobile guerriero ©
Si pose al capo della sua grandezza
Il serto glorioso. Ecco! venièno

I Greci tutti in giubilo del sire

Alla presenza, ricchissimi doni
Portando e cose .da gittargli al piede.

XI. Domanda di tributi al re Lobràsp.

(Ed. Calc. p. 1058-1061).

Dopo cotesto, ancor si volse alquanto
Il cielo, in sè celando ogni più arcana
Cosa, ed aperta non mostrò la faccia.

Disse a Gushtaspe il greco prence: Illustre
Principe e duce da la fronte altera,

Nel senno tuo tu pesa un detto. Sappi
Che il mio pensier non si dilunga mai
Da cosa che dirò. Vogl’io d’Irania

Alla terra inviar nobile e saggio

E sperto un messaggier. Dica a Lohraspe
Queste parole mie: « Tu de la terra,
Con molta pace e co’ tesori eletti]

De’ prischi re; metà governi e tieni.
Che se un tributo invierai da quelle
Frontiere tue, vedrai qual è tuo pregio
E qual la dignità. Se no, di Grecia
T'invierò un esercito pugnace,

SÌ che la terra non vedrai scoverta,
Tanti saranno palafreni ». — Disse
Gushtaspe allor: Cotesto è tuo consiglio,
E sta sotto al tuo piè fortuna avvinta.

Un prence era a que’ di saggio e famoso,
Di sapienza e di consiglio adorno,


<pb n="5.64"/>
— 64 —

D’alto desio; Kalùs il nome. Al saggio

L’imperator fece richiamo e disse:
Vanne di qui sino alla regia casa

Dell’iranio signor. Così dirai:

« Se tributo m’invii d’Irania tua

Cedendo al mio precetto e umiliando

L’alta cervice, a te in Irania il serto

Col trono lascierò, prence sovrano

Sarai nel regno tuo con sorte invitta.

Se no, ben tosto esercito possente

Di Grecia uscir vedrai, dalle campagne,

D'astati eroi temuto loco. Attendi,

Chè leverassi furibondo un grido

Là dal deserto, e Farrukh-zàd vincente

Sarà il duce de’ prodi. Ampio un deserto

Io renderò la terra vostra in tutti

Li suoi confini, di leoni e pardi

Tramutandola in covo ». — Il messaggiero

Partiva allora di bufera in guisa,

Pieno di senno alla sua mente, adorno

Di giustizia nel cor. Com’egli giunse

Del gran monarca alla dimora, vide

L’inclita reggia e le superbe porte,

E ratto che n’andò l’annunzio certo

Al maggiordomo, ei con rapido incesso

Entrò dal prence e disse: Un vecchio, esperto.

Del mondo assai, sta su le porte. Messo

Egli è del greco imperator. -Con lui

Son molti astati cavalieri, ed egli

Chiede l’accesso all’inclito signore.
Come intese Lohràsp, si assise in trono

Di bianco avorio e la corona fulgida,

Apportatrice d’ogni gaudio al core,

Si pose in fronte. I principi d’Irania

A piè del trono assiser tutti in festa,

Con lieto cor, con lieta sorte ; e allora


<pb n="5.65"/>
Di levar le cortine alle sue porte
Fe’ cenno il gran signor, perchè festoso
Fossegli addotto il messaggier di Grecia.
Al trono s'accostò, fe’ omaggio al sire
Benedicendo il messaggier di Grecia,
Del greco imperator d’inclito pregio
Il messaggio ridisse, e fu prudente
E devoto a giustizia. Oh! ma crucciossi
Il gran monarca a le parole sue,
Acre uno sdegno concepì di quello
Mutar del fato; e pur, splendido un loco
Rapidamente si apprestò, richiesti
Furon cantori e musici concenti
E vin gagliardo. Ivi spiegò, mandando,
L’inclito re tappeti in or contesti,
Vestimenta ricchissime ed eletti
Cibi d’assai, ch’ei volle a quel convito
Onorar generoso il messaggiero,
Sì che detto avrestù che il battagliero
Messaggio udito ei non avea. La notte
Venne frattanto e ne’ pensieri suoi
Il re s'addormentò dolente e tristo;
Detto avrestù ch'egli era a duol congiunto
E ad affanno del cor. Ma come il sole
In trono d'or sì assise e l’atra notte
Le gote si ferì con l’ugne sue,
Ei volle che appo lui Zerìr venisse.
Molte e diverse ebbe col re parole
E per lung’ora il giovinetto, ed alto
‘ Era ancora il mattin, quando un richiamo
Fu inviato a Kalùs. Parole assai
Del greco imperator disse quel prence
(L’aula fu sgombra d'ogni estrano) e assiso
Il greco messaggiero ei volle innanzi.
A lui disse Lohràspe: Inclito e saggio,
Deh! non sia mai che l’alma de’ mortali

Firpust, V. 5


<pb n="5.66"/>
— 66 —

Nulla si accolga in sen fuor che prudenza!

Or io ti chiederò, ma tu rispondi

Con verace parola, e se davvero

Sei tu saggio e prudente, una maligna

Voglia nel petto non blandir. Non era,

Non era un di cotesto vampo in tutta

La greca terra, ed umile e sommesso

Il vostro imperator de’ regi nostri

Stava dinanzi a potestà sovrana.

Or però di tributi in ogni terra

Ei manda un esattor, trono ei dimanda

E sovrano poter. Così quel forte

Che fu signor de’ Khàzari a la terra

Con regia potestà, gagliardo, amante

D’aspre tenzoni, Ilyàs, captivo ei rese

E di ceppi gravò con l’ampio esercito.

Chi dunque gli mostrò di questa sua

Brama di gloria il periglioso calle ?
Rispose il messaggier : Signor prudente,

Dei Khàzari a la terra andai pur io

Di tributi esattor. Fatiche assai

In quell'ufficio m’ebbi allor, nè alcuno

In questa guisa, come fai, m'’inchiese.

Ma sì mi fece le accoglienze oneste

L'’iranio sire, che non vuolsi in alto

La cervice levar dinanzi a lui

Per dir menzogna. Un cavalier gli venne

Testè d’accanto, qual da le foreste

Trae di sua man feroce belva. Ei ridesi

D'ogn’uom valente in giorno di battaglia,

De’ banchetti nell'ora un colmo nappo

Chiede per sè. Davver! che nell’assalto

Occhio mortale un cavalier non vide

A lui pari giammai, non a la caccia,

Non al convito. A lui l’imperatore

Diè la sua figlia più pregiata e adorna,


<pb n="5.67"/>
— 67 —

Quale al suo cor più assai della corona

Era diletta. In Grecia omai son chiari

Segni dell’opre sue, chè in fiero assalto

Orrido un mostro cadde sotto a lui,

E un lupo agreste nel deserto, quale

Un elefante (e non osava il nostro

Sire passar dal periglioso loco),

Egli atterrò, divelsegli le zanne,

E il greco suol da ogni periglio emerse.
Lohràspe gli dicea: Quest'uom di pugna

Sì bramoso a chi mai si rassomiglia ?

Tu parli il ver, tu dillo a me. — Rispose:
Veracemente prima cosa è questa

Che dir ben si potria ch’egli è nel volto

Zerir medesmo ; e poi, nella statura,

Nel vago aspetto, nel consiglio e in tutto

Il far cortese, egli è, diresti, al loco

Ov'ei si sta, quale è Zerir gagliardo.
Lohràspe come udi, spianò la fronte

Abbandonando l’amor suo verace

All’uom di Grecia, e gli donò sportelle

Di monete in gran copia e bei garzoni,

Sì che partia qual di vittoria lieto

E in giubilio Kalùs. Ma in pria gli volse

Questi detti Lohràspe: Or tu dirai

Al greco imperator ch'io già ne -vengo

A fargli guerra co’ valenti miei.
Lungamente sedea prence Lohràspe

Ne’ suoi pensieri e fea precetto poi

Che innanzi a lui Zerìr venisse. Questi,

Questi non è che il fratel tuo, dicea ;

Ond’è che ben sarà che in tale impresa

T'affretti, o figlio mio. Non indugiarti

Qui accanto a me, chè, se t’indugi, vassene

Ogni cosa dispersa. Oh! non posarti,

Lento un destrier non ti cercar, ma porta,


<pb n="5.68"/>
Porta con teco un regal seggio ed aurei
Calzari e un palafren, fulgido un serto
E il vessillo di Kàveh. Io già gli affido
La regal potestà, nè su quel capo
Debito alcun di grato cor giammai

Qui da me s'imporrà. Ma tu frattanto
Scendi avveduto da cotesti luoghi

Fino ad Aleppo, agli armigeri tuoi

Non favellando che di pugne e d'armi.

. Così disse a Lohràsp Zerir famoso:
Questo secreto da secreto loco

Alla luce io trarrò. Che se colui

È Gushtàsp veramente, ed ora è servo
Mentr’è sovrano, ogni principe in terra
Soggetto gli sarà. — Così dicendo,

Ogni cosa apprestò nell’ora istessa,
Trascelta in pria d’armigeri pugnaci
Inclita schiera. Di principi antichi,

Di nobili gagliardi eran cotesti

I nepoti famosi, eran del seme

Di Gùderz di Keshvàd e Kàvus prence;
Della stirpe eran là di quel valente |
Zeràspe, uno Revniz, l’altro quel forte
Behràm di belve domator. Nipote
Inclito e grande a Ghev, prence animoso,
Venia Sherùyeh, di conquiste amante,
Con Ardeshir, come leoni in giostra
Ambo pregiati, ambo gagliardi e forti,
Di nobil seme, de la stirpe eletta

Di Bizhen battaglier. Così discese

Con due destrieri ogni gagliardo, rapido
Nel fiero incesso qual’è pur la vampa
D’Azergashàspe. Non posava alcuno

Fin che d'Aleppo non passò confine,

E il loco intorno pieno andò d’un alto
Strepitar di sonagli e d’un fragore


<pb n="5.69"/>

Vario e confuso. In quella terra il drappo
Di Kàveh sollevàr, chiostre piantarono
E padiglioni per il campo attorno.

Prence Zerìr l’esercito affidava
A Behràm generoso, indi partia
Qual'è colui che recasi un messaggio,
O come tal che porta fausto annunzio
À principi sovrani. Egli menava
Cinque con sè di que’ più fidi suoi,
Quali avean senno e vigile prudenza
E valor di gagliardi. Allor ch’ei giunse
Del greco imperator presso alla reggia,
Da quella reggia lo scoverse ratto
Il maggiordomo. Era pensoso e mesto
L'imperator nel regio ostello, ed era
Gushtàspe accorto presso a lui. L’annunzio
Allor che intese il greco sire, tosto
L'accesso diede, e giubilò Gushtàspe
Di tal venuta. Entrò Zerìr qual alto
Cipresso allor, s’assise di rincontro
Al seggio imperial di quell’illustre,
Fe’ inchieste al prence e fe’ sue scuse, e poi
Gli eroi di Grecia salutò. Ma disse
L'imperator: Tu non favelli adunque
A Farrukh-zàÀd? Non hai tu senso in core
Di giustizia verace? — È questi un servo,
Zerìr illustre così disse al prence,
Che si stancò del vivere servile,
E qui discese fuggitivo errante
Del prence iranio da l’ostello, ed ora
Il suo rifugio qui trovò. — Gushtàspe
Udì, ma non rispose. Oh! veramente
Vennegli in mente Irania sua! Ma intanto
Che udia l’imperator quelle parole
Del giovinetto eroe, si fe’ pensoso
Ei, di sereno cor. Forse, dicea


<pb n="5.70"/>
— 70 —

Nella sua mente, le parole sue

Quali ei gittò, non son che la celata
Ad altri verità. — Ma il giovinetto

Di re Lohraspe al greco imperatore

Il messaggio ridisse: Ecco! se il giusto
Da giustizia rivolse a dietro il capo,
Io farò sì che mio soggiorno eletto
Grecia diventi e basti, in suol d’Irania
De’ miei non molti abbandonando. Tu,
Signor di Grecia, esci di qui, comanda
L'assalto a’ tuoi, chè, poi che udisti, indugi
Non voglionsi da noi. Non è l’Irania
De’ Khàzari la terra e non son io
Ilyàs codardo, per che tu la fronte
Possa tanto levar su quella gente!

Or io distenderò sempre la mano,
Rispose il greco, a guerra far. Tu sei
Un messaggier, perciò ritorna. Intanto
Loco all’assalto qui farem noi pure.

Zerìr illustre, come udì que’ detti
Del greco imperator, di tal risposta
Dolente assai, non indugiossi a lungo.

XII. Ritorno di Gushtàsp nell’Iran.

(Ed. Cale. p. 1062-1064).

L'imperator come levossi, in questa
Guisa disse a Gushtàspe: A che lasciata
Nel tuo secreto hai la risposta? — Disse
Prence Gushtàspe a lui: Pria d’esti giorni,
Quand’io mi stetti appo l’iranio sire,

Di quel monarca il popolo gagliardo
E l’esercito ancor di mia prodezza
Erano consci. Or meglio fia se a loro



<pb n="5.71"/>


Di qui ne andrò. Dirò le cose tutte,

Lor parole udirò, tutto compiendo

Il tuo desio su lor, luce donando

Al nome tuo per l’ampia terra. — Meglio

Queste cose tu sai, dissegli ’1 prence;

È maggior la tua possa in questa brama.
Gushtàsp che udì quelle parole sue,

Sul veloce destrier balzò d’un salto

E venne al suo fratel, Zerir gagliardo,

- Un serto al capo, il nobil palafreno

Governando così. Come i guerrieri

Dell’iranio signor vedean Gushtaspe,

Di Lohràspe il più nobile figliuolo,

Mossero a piedi incontro a lui, ne andarono

Lagrimosi e dolenti. Ivi gli fecero

Inclito omaggio, tutti. Oh! veramente,

Ditean fra il pianto, qui scemò l’angoscia

Diuturna e tenace! — In quell’istante

Anche venne Zeriìr nel suo cospetto,

E venne a piè, già stanco di contese,

E il caro fratel suo si strinse al petto,

Sciolse le labbra e fe’ sue scuse a lui.
Sedeano allor co’ principi sul trono,

Co’ valorosi dell’irania terra,

Co’ suoi possenti, e Zerìr fortunato

Così disse a Gushtàsp: Deh! tutti gli anni

Del viver tuo esser tu possa al trono

Reale assiso! Ma già vecchio è il padre

E giovane sei tu, di cor, di mente.

Perchè, dunque, così dal caro aspetto

De’ più vecchi rifuggi? In sua vecchiezza

Ha la fortuna sorridente e amica

Il padre nostro, ma devoto a Dio

Santo ei si fece, e però tosto il seggio

Di re sovrano col tesor t’invia,

Sì che bello non è che tu qui resti


<pb n="5.72"/>


A faticar della persona. Ei dice

A te così: « L’irania terra è tua

Da confine a confin, con essa l’alta

Del trono sommità, con la corona

E l’esercito ancor. Bastami in terra,

Bastami assai tranquillo un loco, e ad altri

Vadane il trono della sua grandezza ».
E il fratello recava il prezioso

Diadema allor, con la corona fulgida

Le collane e i monili e quell’eccelso

Eburneo trono. Come vide il seggio

Gushtàsp del padre suo, lieto si assise

E si posò quella corona in fronte.

Di re Kàvus allor tutti i nepoti,

Quanti de’ Guderzidi eran pur quivi

Da l'inclit'’orme, e Behràm valoroso

E Shahpùr con Revniz, quanti la fronte

Recavan alto fra i guerrieri, e il duce

Animoso di tutti, inclito eroe

Di belve domator, di Bizhen figlio,

Prence Ardeshir, tutti acclamàr sovrano

Gushtàsp con molti voti e re dell’ampia

Terra il gridàr. Stettero innanzi a lui

Accinti e in piè quanti eran là guerrieri

Che aman gli assalti in ostinata guerra.
Tanto amor, tal desìo, tal compimento

De’ voti suoi come notò Gushtàspe,

Messaggio al greco imperator mandava

In questi accenti: Compiesi ogni voglia

Dì te, signor, pel suol d’Irania, e molti

Detti son corsi qui, di là da tutta

Misura giusta. Ora Zerìr e l'ampio

Stuol degli eroi qui attendono bramosi

Che tu venga soletto a questo loco

Di genial convito. Ecco! faremo

Teco un patto solenne e darem pegno


<pb n="5.73"/>


L'anime nostre per l’amor che in petto

Sentiam per te. Che se non hai rancura,

Varca il deserto, poi che vengon tutte

Conformi al tuo desio l’opre del cielo.
Il messaggier, quando al cospetto giunse

Del greco imperator, come scendendo

Là nel deserto le agguerrite schiere

Scoverse e l'armi, qual di re Gushtàspe

Era il messaggio, ripetè, v’aggiunse

Che il maggior figlio di Lohràspe egli era.

A quel suo dire ei giubilò, fiorirono

Qual rosa porporina ambe le gote

Del greco imperator. Ratto ei balzava

Al suo veloce palafren sul dorso,

Di là partia sì come a’ dì autunnali

Spiccasi vento aquilonar. Sen venne

Fin che raggiunse i principi d’Irania

E i valorosi; e come ratto in seggio

Che d'avorio splendea, vide Gushtaspe

Con la corona, su la fronte imposta,

Di bei turchesi, s'avanzò, lo strinse

Con molta lena al sen, lungo sermone

Incominciando. Allor conobbe il sire

Ch'era Gushtàsp quel valoroso, luce

Del trono di Lohràspe, onde ben molte

Laudi gli fe’, prestògli omaggio, e poi

Ambo al seggio tornàr. Per l’opre sue

Il greco imperator molte fe’ scuse

Novellamente e si turbò per quello

Ben strano caso. Ma l’iranio sire

Accolse i detti suoi, ne strinse al petto

L'inclito capo e dissegli: Di tenebre

Quando l’aria si veste, accender faci

E legge e rito. Or mandami colei

Che me suo sposo già scegliea, chè molti

Travagli e affanni ella per me sofferse.


<pb n="5.74"/>


Partiva il greco imperator portando
Vergogna ed onta, a sua natura trista
Imprecando d’assai. Mandò un tesoro
A Ketayùna e rossa una corona,
Anche cinque rubini, anche v’aggiunse
Giovani schiavi e giovinette greche,
Schiera di mille, e una collana adorna
Di gemme imperiali, e di broccati
Di greca spola un grave peso, quale
È di cinque cammelli, e un saggio antico,
Del tesoro custode. Il messaggiero
Tutti portava i richissimi doni
A re Gushtàsp, numeravali tutti
Del tesorier nella presenza, e poi
All’esercito suo monete ed armi
Fea dispensar, fra quanti erano illustri
Nell’iranico suol. Chi discendea
Da semenza di regi, o chi pur fosse
Gran maestro di spada e illustre e forte,
Aveasi doni co’ principi tutti
Di quella schiera, chè i tesori suoi
Tutti dischiuse il generoso. Intanto
Ei fea suoi voti, e furon molti assai,

A Lui che fece questa terra e fece
Poter del fato. Ma dinanzi al prence
Allor che venne Ketayùna, un fiero
Di timpani fragor levossi ratto

Dalla tenda real. Verso l’Irania
S'incamminava l'ampio stuol de’ forti,
E il cielo intenebrò la turbinante
Polve de’ palafreni. Allor che due
Stazioni così per l’aspro calle

Il greco imperator corse con lui,
Sire Gushtàsp di quello al palafreno
Le redini rivolse e il greco prence
Da quella terra fe’ tornar con sacro


<pb n="5.75"/>


Patto e solenne d’amistà, lasciollo
Al greco suol, conforme alla sua brama.
Dissegli ancor: Fin ch'io vivrò, tributo
Non chiederò di Grecia tua, chè assai
Di quella terra mi compiaccio. — Allora
S'incamminò fin che pervenne a quella
Terra sacra d’Irania e a piè del sire
Giunse d’illustri eroi. Quando Lohràspe
Intese che Zerir si ritornava
E tornava il fratel, quell’animoso
Lion, Gushtàspe, co’ gagliardi suoi
Andògli incontro, dell’irania terra
Co’ prenci e con gli eroi. ’Ratto discese
Prence Gushtàspe dal cavallo a terra
E benedisse al padre suo, mostrando
Esultanza di cuore. Oh! ma quel padre
Come scoverse il figlio suo, stringealo
Con molto affetto al sen, per l’opre infide
Di questo ciel battendosi la fronte.
Ma poi, come ritorno al regio ostello
Fér tutti da la via, splendean que’ grandi
Come risplende questo sol talvolta
Dei freddi Pesci fra le stelle. AI figlio
Disse Lohràspe allor: Non incolparmi,
Non incolparmi, o figlio mio, chè tale
Fu dell’Eterno volontà. Fu scritto
Sul tuo capo così che abbandonarsi
La tua terra natìa per te dovesse.
E gli diè un bacio e gli posò la fulgida
Corona in fronte e benedisse a lui
E per lui s’allegrò. Signor, gli disse
Gushtàspe allora, di te privo oh! mai
Non mi vegga il destin! chè tu sei prence,
Io servo tuo. Così de’ tuoi nemici
La sorte fiaccherò. Splendida meta
Esser ti possa ogni opera leggiadra,


<pb n="5.76"/>


— 76 —

Mai non avvenga che qui restiam noi
Orbi della tua gloria! Eterna vita
Non è serbata all’uom; s’ella pur fosse,
Grave rancura e grave duol si avria.

Ed è cotal questa fallace terra!
Ma tu non seminar, fin che t’è dato,
Tristo seme per essa! Uno ad un giorno
Di scarso pan va bisognoso, e prence
D’ampi dominî è in altro dì. — Ma intanto
Io chieggo a Dio, giusto Signor, che almeno
A questa vita rimanermi io possa
Tanto, fin ch'io mi compia il libro illustre
De’ prischi re, dettandolo nel mio
Dolce sermone. E poi? L'inclito corpo
Tocca alla terra e tocca alla miniera
De’ santi in ciel l’anima mia faconda.

XII. Sogno di Firdusi.

(Ed. Calc. p. 1065).

In una notte, ne’ suoi lievi sogni,
Parve al poeta di tenersi in pugno
Di dolcissimo vin, qual è di rose
Chiara l’essenza, un colmo nappo. Allora
Dal loco suo gli apparve repentino
Il già estinto Dekiki a far parole
Di quel bicchier di puro vino. Ratto
A Firdusi ei mandò questa sua voce
E disse: Non gustar del puro vino
Se non conforme a regola che pose
Kàvus regnante un di, chè tu scegliesti
Un re sovrano per la terra, a cuiì
Trono e corona e diadema fulgido
Concede il fato. Egli è de’ regi il sire,



<pb n="5.77"/>
— 77 —

Prence Mahmùd, conquistator di forti
Città nemiche, qual de’ suoi tesori
Fa parte a tutti. Da quest'oggi in poi,
Fin che saran settantacinque gli anni,
Ogni sua doglia scemerà, si avranno
Accrescimento i suoi tesori. Tosto
In Cina ei menerà tutti i suoi prodi,
E i prenci tutti gli apriran la via
Ossequiosi, ch'ei non volge mai
Riottoso un detto a le persone, e tutte
Le corone dei re verrangli in pugno.
T'affrettasti già un tempo a questo antico
Libro dei Re, sì che toccasti meta
D'ogni tua brama. Anch'io, prima d’assai,
Per questa via composi i detti miei.
Che se tu li rinvieni, oh! non mostrarti
Avaro a me! Di Gushtaspe e d’Argiaspe
Mille composti avea distici adorni,
Quando cessò la vita mia. Se mai
Giugnesse un dì quel mio tesoro al prence
D'’ogni sovrano, da la terra umile
L’anima mia si volerebbe agli astri!
Que’ detti accolsi nel mio sogno e ratto
Diedi risposta affabile e cortese :
A te verronne anch'io, chè pur m'è forza
La bevanda gustar che morte appresta.
Or io dirò quelle parole sue
Quali un giorno ei dettò, ch'io mi son vivo,
Egli alla terra sua sì ricongiunse.


<pb n="5.78"/>


<pb n="5.79"/>


IL RE GUSHTASP

I. Leggenda di Zerdusht e guerra
con Argiàsp.

I. Ritiro di Lohràsp a vita religiosa.

(Ed. Calc. p. 1065-1066).

Poi che a Gushtaspe abbandonò l’eccelso
Trono Lohraspe, da quel trono ei scese
E apprestossi a partir. N’andò a le mura
Di Balkh eletta, a Nev-behàr, che allora
Ai devoti di Dio tempio sacrato
Era e famoso. Quella casa illustre
Reputavasi allor quale dagli Arabi
A' nostri dì la Mecca santa, e quivi
Il re s'accolse, adorator di Dio,

Quivi discese e cinse la devota

Cintura a’ fianchi suoi. Chiuse la porta
Di quella casa benedetta e alcuno

Di estrana gente in essa casa augusta
Penetrar non lasciò. D'uom contemplante
Vesti le sacre lane; oh sì davvero!

Che in questa guisa venerar si dee


<pb n="5.80"/>


— 80 —

La santa Intelligenza! Ei le sue armille
Tutte gittò, sugli omeri i capelli
Lasciò cadersi e a Dio giusto e verace
Levò la fronte. Per trent'anni allora
In piè rimase innanzi a Dio signore,
Chè veramente per tal via l’Eterno
Adorar qui si vuol. Quest’almo sole
Ei venerava ancor, così com’ era
Dell’antico Gemshid la via segnata.
Come Gushtaspe sul paterno trono
Si assise, chè del padre avea la sorte,
Avea la maestà, sî pose in capo
Quella corona che gli diè già il padre,
Chè ad uom nobile e grande un regal serto
Giusto s'addice. Disse allor: Son io
Prence sovrano che l’Eterno adora,
E Iddio santo dal ciel questa mi diede
Corona imperial. Per questo appunto
Diemmi l’alta corona ond’io cacciassi
Dal gregge de le agnelle il tristo lupo,
Alla via del Signor la man stendessi,
Ad uom di nobil seme in niuna guisa
Rendessi angusta ad abitar la terra.
Che se de’ prischi re le sante norme
Noi seguiremo, alla legge di Dio
Anche i malvagi condurrem volenti.
Giustizia allora ei sì spiegò, che bevvero
L’onde chiare ad un rio per sua giustizia
Lupi ed agnelli. Poi, da quella figlia .
Del greco imperatore inclita e grande,
Che nome avea Nahiìd, che il valoroso
Iranio sire Ketayùna un giorno
Volle appellar, nacquero a lui due figli,
Come luna splendenti in ciel sereno.
Un d’essi, illustre e fortunato e prence
Guerriero, cavalier famoso in armi,



<pb n="5.81"/>
— 81

Fu detto Isfendiàr; l’altro si disse

Beshutèn valoroso, un uom di spada,
Celebrato signor, d’oste nemica
Sgominator valente. Or, poi che l’ampia
Terra così fu sottomessa al nuovo
Iranio sire, ei volle ancor mostrarsi
Qual novello Fredùn. Grado maggiore
Davangli tutti i re, stavangli innanzi
Tutti amici di cor, se pur ne togli
Principe Argiaspe, del turanio suolo
Imperator, chè stavangli dinanzi

I Devi in piè sì come servi. Ei solo
Grado maggior dargli non volle, ei solo
Non volle udir gli ammonimenti suoi.
Che se udir non volea savie parole,
N’ebbe catene poi. Toccar volea
Dall’iranio monarca alto tributo
Ogn’anno, ei sì. Ma perchè mai tributo
A principe inviar ch’ è pari in grado?

II. Venuta di Zerdusht.

(Ed. Calc. p. 1066-1068).

Come stagion passò non lunga, un albero
Apparve in terra. Da l’intima stanza
Di re Gushtaspe fino all’erme torri
L’arbore altero si sospinse e molti
Rami portò, molte radici. Eletti
Consigli e prieghi eran le foglie sue,
Era il frutto saggezza; or, chi potria
Morir di morte allor che di quel frutto
Gustar potesse ? De l’eccelsa pianta
Era il nome Zerdusht, ei che stampava
Fauste l’orme sul suol, che l’empio e tristo




<pb n="5.82"/>


Ahrimàn trasse a morte. Ei venne allora

E disse a re Gushtàsp, signor del mondo:
Son io profeta e guida pel sentiero

A te sarò fino all’Eterno. — Intanto

Recava in un bracier fiammante il fuoco

E dicea: Questo fuoco io mi recai

Di paradiso, chè verace Iddio

Così ti parla, o re: « Cotesto accogli!

Mira alla terra e mira al ciel, che un giorno

Senz’argilla e senz’onda alto e sublime

Io sì levai. Vedi ragion ch’io tenni

In elevarlo ? Vedi tu se alcuno

Mai crearlo potea, se non quell'Io,

Quell’Ia, Signor de l'universo! Intanto,

Se tu ben vedi che le cose tutte

Sol io creai, dell’ampia terra dirmi

Creator tu dovrai. Ma dal profeta

Accogli tu la buona fè, tu apprendi

La via da lui con le sacrate norme.

A ciò ch’ei dice, attendi tu, le tue

Opre a ciò conformando, il sacro lume

D'Intelligenza seguitando eleggi

E spregia il mondo. Apprendi omai le norme

Di questa santa fè, chè non è bella,

Senza la fede, imperial possanza ».
L’inclito re, come ascoltò precetto

Di quella fede e buona e vera, accolse

Dal profeta di Dio la legge santa

E le norme sue buone. Anche quel prode,

Avventurato fratel suo, quel fiero

Zerìr, che un elefante ardente in guerra

Atterrava gagliardo, e il padre suo,

L’antico re che in Balkh vivea, nel core

Stanco e dolente de la terra infida,

Lohraspe illustre, i principi famosi

D'ogni terra a l’intorno, anche gli esperti


<pb n="5.83"/>
— 83—
Di medic’arti e i nobili guerrieri,
Tutti al signor di questa terra andarono
In ampia schiera e cinsero la sacra
Cintura a’ fianchi e ne la fè novella
Entràr volenti. Maestà di Dio
Mostrossi allora e via dal cor de’ rei
Disparve ogni pensier tristo e malvagio.
I sepolereti si vestîr d’un tratto
D'una luce di Dio, d'ogni sozzura
Purificàrsi le semenze allora.
Ma poi Gushtaspe nobile ed illustre
Salì al trono real, mandò un esercito
In ogni parte per la terra. In ogni
Confin del mondo sacerdoti e saggi
Egli disperse e templi arcati eresse
Del sacro Fuoco su la fiamma. E prima
Di Mihr-berzin levò le mura al Fuoco
(Tu vedi omai qual per la terra ei pose
. Norma divina!), e da la porta innanzi
Di quel tempio Zerdùsht un bel cipresso
Alto e sottil piantò, di quel cipresso
Alto e sottil scrivendo poi sul fusto
Che re Gushtaspe accolta avea la buona,
Vera legge del cielo. In testimonio
Il bel cipresso egli ponea; saggezza
Così spiana la via d’alta giustizia.
Non molti anni passàr dopo cotesto
E il cipresso crescea, gagliardo il fusto.
Tanto crescea la nobil pianta eletta,
Che un laccio di guerrier non ne accerchiava
Il tronco immenso. Poi che in alto crebbe
Con molti rami, un inclito castello
Vi eresse a fronte re Gushtàsp. Quaranta
Cubiti avea nella sua altezza intègra
Il bel palagio e nell’ampiezza sua
Quaranta ancor, nè v’adoprò terriccio


<pb n="5.84"/>


Ne’ fondamenti suoi l’inclito sire,
Non acqua a raffermarli. E vi fe’ un’ aula
Dipinta in oro fulgido e purissimo,
Con suol d’argento e polve d'ambra. Pingervi
Ei fe’ Gemshìd come adorava un giorno
La luna e il sol; Fredùn con la sua clava
Dal capo di giovenca ivi fe’ cenno
Di ritrarre puranco, e vi dipinse
Tutti i principi illustri. — Oh! vedi omai
Possanza ch’egli avea! — Poi che splendette
In sua beltà quel nobile palagio
Dipinto d’or, gemme lucenti all’alte
Pareti infisse e una barriera in ferro
V’addusse attorno. D'abitarvi il loco
De la terra vi fece il prence invitto.

In ogni terra un suo messaggio allora
Volle inviar che sì dicea: Chi mai
È nel mondo quaggiù come l’altero
Cipresso di Kishmèr? Di paradiso
A. me Iddio l'inviò con tal precetto :
« Da questo loco al paradiso ascendi ».
Or voi, udendo esto consiglio mio,
Fino al cipresso di Kishmèr venite
Tutti a piè, per la via ratto mettendovi
Ch'è di Zerdùsht, agl’idoli di Cina
Volte le spalle in pria. Per quella sacra
Maestà, pel poter de’ prenci Irani,
Tutti serrate la cintura a’ fianchi,
La cintura de’ pii, non riguardate
A legge antica d’antenati vostri,
Ma riponete vostra fè costante
Nell’ombra salutar d’esto cipresso.
Or sì volgete del fiammante Fuoco
Al delubro la fronte, obbedienti
Del veridico vate alla dottrina.

Quel suo comando per la terra intorno



<pb n="5.85"/>

— 85 —

Spargeasi allor, fino a’ regnanti eroi,
Fino a’ principi tutti, e a quel comando
Obbedendo così, volser la fronte

Al gran cipresso di Kishmèr in ampia
Schiera que’ prenci incoronati. Allora
Si fe’ per essi quale un paradiso

Il sacro loco, e i Devi tutti in esso
Zerdùsht incatenò. Ma poi che tempo
Trascorse alquanto da quel dì, più lieta
Dell’inclito signor si fe’ la sorte,

Chè al nobil re dell'ampia terra un giorno
Disse il vecchio Zerdùsht: Ciò non è bello
Per nostra fede. Non s’addice, o prence,
A nostra legge, a nostra fè novella,

Che di Cina al signor per te si mandi
Alcun tributo. In ciò consenziente

Già non son io, chè ne’ trascorsi tempi
Non inviàr giammai prenci d’Irania

Doni o tributi a re turani, e forza

Non aveano o poter Turani mai

In suol d’Irania. — Acconsentendo a lui,
Disse Gushtàsp: D'ora in avanti mai

Non vo’ che gli s'’invii tributo alcuno.

III. Rimostranze di Argiàsp.

(Ea. Calc. p. 1068-1073).

N'ebbe novella un fiero Devo allora,
E ratto se n’andò nell'ora istessa
Di Cina al prence, e disse: O re del mondo,
Per l'ampia terra e principi e soggetti
Obbediscono a te, nè viene alcuno
Ricaleitrante a’ sproni tuoi, se togli

Sire Gushtaspe, di Lohraspe il figlio,


<pb n="5.86"/>
— 86 —

Che qui adduce in Turania un fiero esercito.
Il nemico suo core ei manifesta
Arti adoprando ree contro monarca
Quale sei tu. Ma più d’assai che cento-
mila pugnaci cavalieri ho meco,
Quali, se vuoi, qui ti trarrò. Deh! vieni!
In quell’opere sue per noi s’ormeggi
Il traditor! Vedi che tema alcuna
Per l’armi sue tu non ti prenda in core!

Argiaspe, come udì que’ fieri accenti
Del tristo Devo, giù balzò dal trono
De' principi turani, e i sacerdoti
Adunò tutti e innanzi a lor le udite
Cose volle ridir, così parlando:

Che fede intatta e maestà di Dio
Da suol d’Irania si fuggì, per voi
Sappiasi omai. Stolido sorse un vecchio
In quella terra e grido assunse e nome
Di profeta di Dio. « Scesi dal cielo,
Gridando ei va, dal fianco mi partii
Di Dio signor. Vidi l'Eterno in quella
Sfera del ciel; vergò l'Eterno questo
Volume suo del Zendavesta. Ancora,
Giù nell’inferno, contemplai la fosca
Figura d’Ahrimàn; stargli da presso
Non potei, non osai. Ma Iddio signore
Per la novella fè qui m’inviava
Al maggior prence della terra ». Il sire
De’ gloriosi dell’iranio stuolo, i
Figliuolo illustre di Lohràsp regnante,
Quale appellan Gushtàsp gl’Irani tutti,
La cintura de’ pii d’intorno a’ fianchi
Si cinse; e il fratel suo, gran cavaliero,
Duce d’Irania, qual Zerìr si appella,
Venne con gli altri a domandar la nuova
Religion da lui, sì che n’andarono


<pb n="5.87"/>
— 87 —

Presi tutti al cianciar del vecchio mago
Stolidamente. Oh sì! tutti la nuova

Fede accogliean; da la diritta via,

Dalle sue norme, uscì la gente. Ed ora
Con profetico grado il vecchio stolto

In Irania si sta, con quelle sue

Ciancie pompose e vaniloqui e frodi.

Or si convien mandargli un regal foglio,
A lui mandarlo, che sottrasse il capo

Dal mio precetto. Anche dovremgli assai
Doni invîar, chè più son care e dolci

Le non richieste cose. Anche fia d’uopo
Favellargli così: « Ritorna a dietro

Da questa via ch’è sì malvagia, temi

Di Dio, signor di paradiso, e quello

Impuro vecchio da -te scaccia, un’inclita
Festa con nosco a celebrar ti adduci
Conforme a nostre leggi ». Ov’egli accolga
Nostro consiglio, le nostre catene

Non toccheran gli stinchi suoi; ma quando
Non ascoltasse le parole nostre

E rinfrescasse dell'antica guerra

Il reo costume, le disperse squadre
Aduneremo qui, porremo in armi

Splendida fila di guerrieri. Allora,

Dietro all’opere sue, noi scenderemo

In suol d’Irania e in quella terra un segno
Non lascierem di lui, ma lui dinanzi

Ci caccierem con vilipendio, in ceppi

Il trarrem nosco e vivo ad una pianta
L'appenderem. — Convennero di Cina
Tutti i guerrieri in ciò, sì che fra tutti
Scegliean due prenci, un, Biderèfsh illustre,
Vecchio mago ed eroe da l'ampio petto,
L'altro un maligno incantator, che nome
Avea Namkhvàst, che nel perverso core
Nulla bramava fuor che morti e sangue.


<pb n="5.88"/>
— 88—

Bello e cortese scrisse un foglio allora
Il re turanio al principe famoso,
Accoglitor di nuova fede: In pria,
Dicea quel foglio, in nome dell’Eterno,
Conoscitor de le nascoste cose
E delle aperte, a scrivere m’adduco
i Questo foglio real, qual si conviene
A. principe monarca, a quel dell’ampia
3-0 ‘Terra sovrano, eroe Gushtaspe, degno
i Del trono in che sedean que’ benedetti
; Prenci de’ Kay, figlio di re Lohraspe,

Eletto e grande, almo signor del mondo,

Custode al regal seggio; e viene il foglio
i Da sire Argiaspe, ai nobili di Cina
i Inclito duce, cavalier, del mondo
Conquistator, d’ogni gagliardo il fiore.
4


Su quel foglio real, con quelle cifre

Che usa la gente di Peghù, notava
Auguri e voti. Inclito figlio, aggiunse,
Di gran monarca, qual di luce investi
Il seggio imperial, possa il tuo capo
Vigoreggiar con forte la persona
E lieta l’alma tua; mai non si sciolga
Il regal cinto da tue reni. Udii
Che del periglio tu scegliesti omai
La fatal via, di tenebre offuscando

Il sereno tuo dì. Chè giunse un vecchio

Ingannator, ti empiè d’alto spavento

Il core e di terror. Parlò d’inferno,
Di paradiso favello, semenza
Gittandoti nel cor d’un reo pensiero.
Tu l’accogliesti, ed alla sua dottrina,
Alla sua legge, apristi il varco, quella
Norma sprezzata dagli antiqui regi,
De’ grandi che quaggiù furon sovrani
Pria che tu fossi. Ripudiasti quella



<pb n="5.89"/>
— 89 —

Religion de' prischi tempi. Oh! dunque
Non guardi dietro a te? non volgi gli occhi
A te dinanzi? Eppur tu sei quel figlio
Di tal cui già scegliea l’inclito sire,
Prence Khusrèv, donandogli corona
Fra i grandi tutti di sue schiere; ed ei
Sceglieati poi fra’ suoi eletti e primo
Te pose innanzi a’ principi famosi
Discesi da Gemshid. Così tu avesti
Onor ben più d’assai de’ Kay sovrani,
Quale pur s’ebbe re Khusrèv, terribile
Vendicator. Grandezza di regnante,
Eccelso grado, amica sorte ed inclito
Poter sovrano e maestà con molta
Dignità di possente, alti i vessilli,
Ampio stuolo d’eroi, colmi tesori

D'ogni ricchezza ed elefanti adorni,
Tutto avesti, o signor famoso e grande;
Erano amici tuoi per l’ampia terra

I prenci tutti. Allor, tu risplendevi

Alto sul mondo qual risplende il sole

In Ariéte nel giocondo mese
D’Ardi-bihisht. Così ti diè l’Eterno

Di prence dignità su l’ampia terra,

Sì che dinanzi a te stannosi in piedi,

Sì come servi, i grandi. Eppur non fosti
Riconoscente in verso a Dio signore,
Non conoscesti la tua via diritta
Nell’accòr la tua fè, chè veramente,

Poi che ti fece re sovrano in terra
Iddio benigno, dalla via diritta

Un vecchio mago ti ritrasse. Allora

Che a me di ciò novella giunse, in cielo
Veder mi parve, in chiaro dì, le stelle,
Tanto stupii. Ma questo foglio amico
Ratto volli notar, ch’io ti fui sempre


<pb n="5.90"/>
—- 90 —

Verace amico ed alleato. Allora

Che letto avrai questo mio foglio, il capo
E la persona làvati in un'onda

E non mostrar la fronte tua serena

Al maligno impostor, ma ratto sciogli

Il fianco tuo dal cingolo che rechi,

E vin che splenda nelle coppe tue,

Ti fa con gioia a delibar. L'antica
Religion de’ proprii re, de’ grandi

Che furo in terra innanzi a noi, tu primo
‘Non rigettar da te. Che se tu accogli
Questo consiglio mio giusto e verace,
Alla tua vita da turania gente

Periglio non verrà. Cina remota,

La terra di Kashàn, Turania ancora,
Verranno a te come l'irania terra,

Ed io cotesti che non han confine,

Regi tesori miei, che faticando

Raccolsi un giorno, lascierò volente

In dono a te. Leggiadri palafreni,

Di bel color, splendenti d’or, d’argento,
Con le redini attorte incastonate

Di vaghe gemme, e garzoncelli ancora
T'invierò con doni eletti e grandi,

Con giovinette che annodato il crine
Recano in lunghe treccie. Oh! ma se questo
Consiglio mio tu non accogli, i ferrei
Miei gravi ceppi roderanno addentro
Gli stinchi tuoi. Passin due lune intanto,
Ed io verrò dietro tal foglio e l’ampia
Tua region devasterò da questa

A quella parte. Di Turania e Cina
Avventerò un esercito guerriero,

Quale non sostener potrà la terra

In che si posi. Il Gihùn risonante

Di muschio colmerò, con gli otri miei


<pb n="5.91"/>


Il mar profondo vuoterò dell'acque,

Poscia arderò la reggia tua dipinta

E le radici tue con le tue rame

Dal fondo schianterò, tutta nel fuoco

Arder farò cotesta vostra terra,

E i corpi vostri de le punte alate

Dei dardi miei trapasserò. Ma quale

In Irania sarà guerrier provetto,

Là nella terra sua farò captivo ;
D'un tratto, e a quale non ha pregio, il capo
Reciderò dal busto. I piccioletti

Infanti ancor, le donne dal cospetto

Rapirò de’ lor cari e schiavi tutti

Farò per queste mie città; mutata

In deserto la terra, io con le fonde

Radici lor divellerò le piante

Ne’ campi vostri. Ciò che dir dovea,

Io dissi qui; tu medita il consiglio
Dell’epistola mia profondamente.

Del prence il consiglier poi che l’epistola
Ebbe compiuta, degli eroi dell’ampio
Esercito al cospetto, alta l’avvolse
E v’appose il suggel, ratto porgendola
A que’ due maghi antichi. Fi sì chiamava
Namkhvàst a sè, poi Biderèfsh ancora
Di gloria amante, e lor dicea: Voi dite
A re Gushtàsp che di Lohraspe è figlio:
« Oh! perchè mai dell’onor tuo preclaro
Festi getto così? Deh! se tu ascolti
Il mio consiglio in ogni parte sua,

Al tristo vecchio di più trista legge

Non donar la tua fè, ma ratto il prendi,

Brucialo innanzi a te dentro a le fiamme,
Novellamente a suscitar l’antica

Religion de’ padri tuoi. Che s'egli

Fosse Ahrimàn, quel capo abietto, al tuo


<pb n="5.92"/>


Ministro dirai tu: « Nel mio cospetto
L’adduci omai! ». Di sacerdoti e savi
Radunerai vasto consiglio e nobile
Convito appresterai conforme a quella
Lor santa legge. Tu comanda allora
Che, nel cospetto de’ raccolti saggi,
Legga uno scriba questo foglio mio
Accetto al core e dica poi, volgendosi
Al tristo mago: « Scrivi or tu risposta
Rapidamente a sire Argiaspe. Adduci,
Adduci, adunque, alla tua fè novella
Un argomento ». Allora, io la mia fede
Ripudierò. Che s'io vedrò gagliarda
Una prova da lui, fede a’ suoi detti
Aggiungerò; se futile la prova,
Ascoltarlo non voglio. Oh! ma tu intanto
Per quelle ch’ei dirà triste menzogne
Dinanzi a te, non far che indi il tuo core
Prenda luce al cammin. Sol questo mio
Nobil consiglio e veridico ascolta,
Perchè sovr’altro re tu non ti arroghi
Poter sovrano. Guàrdati che veri
Tu non abbi a stimar que’ detti suoi,
Ch’io ciò non penso che d’onor ti faccia
Nobile segno. Egli non ha in sua mano
Che arti maligne, e molto egli ebbe assai
Poi che gridar potè: « Zerdùsht son io! ».
A capo in giù tu appendilo piuttosto
A un tristo legno, e di cotesta lite
A vivente mortal non dir parola ».
Ratto que’ messi ei pose in via. Diresti
Che affrettar si dovean come di fumo
Nube sospinta da bufera. E prima
Trecento cavalier loro assegnava,
Compagni nella via, tutti belligeri,
Atti a vibrar lucenti spade, e questo



<pb n="5.93"/>


Suo precetto aggiugnea: Saggi voi siate,

Entrate insiem del principe d'Irania

L'alta dimora, e poi che lui sul trono

Così vedrete ne la reggia sua,

Ratto piegate la persona e a lui

Prestate omaggio qual è pur costume

De’ regnanti quaggiù, ma gli occhi vostri

Non volgete qua e là, dietro o dinanzi

Al trono suo. Quando ambedue sedervi

Al suo cospetto egli farà, volgete

Lo sguardo intenti alla corona sua

Che alta risplende, e l’inclito messaggio

Sì gli esponete allor, porgendo ad ogni

Risposta sua gli orecchi; e poi che udita

L’avrete voi da suo principio a fine,

Date un bacio a la terra e uscite fuori.
Avido Biderèfsh d’alta vendetta

Usciva allor, volgendo le bandiere

A_Balkh illustre, con quel suo compagno,

Namkhvàst, che mente avea trista e maligna,

Da cui fuggia chi fosse in terra allora

Disioso di gloria. Allor che scesero

A Balkh munita da turanie ville,

A piedi entràr nell’inclita magione

Del prence iranio; per venirne a piedi

Nel suo cospetto, a quella soglia illustre

Volser la fronte. Ma di lui sul trono

Alto sedente come ratto ei videro

Il volto quale un: sol di contro a luna,

Omaggio gli prestàr, sì come schiavi

Dinanzi a re di fortunati in terra,

Della stirpe de’ Kay. Porsero allora

Il regal foglio, scritto in cifre arcane

Che usa la.gente di Peghù; ma il sire

Dell’ampia terra come aprì quel foglio,

Ben si crucciò, pose al dolor principio,


<pb n="5.94"/>


E ratto ed all'istante a sè da presso
Volle Giamàspe; consigliero e guida
Era costui di re Gushtàsp. Raccolse
Anche gli eletti dell’irania gente,
I duci tutti, i sacerdoti, i prenci
Di lunga esperienza. I sacerdoti,
Ei sì, chiamava, e fea recarsi il libfo
Del Zendavesta e sel ponea dinanzi;
Anche il profeta a sè chiamava e il suo
Fedel ministro, e Zerir, de’ suoi prodi
Principe eletto. — Era Zerìr fratello
A re Gushtàsp, d’armigeri signore,
Duce dei prodi nell’iranio esercito,
E grado allor si avea di gran vassallo
Dell’ampio regno, chè fanciullo ancora
Isfendiàr, di nobili destrieri
Cavalcator, per quell’eccelso grado
‘ Era a quel tempo. Ma Zerir dell’oste
Era principe, vigile custode
Dell’opre tutte e difesa del mondo,
A’ cavalier sostegno. Egli dai tristi
Purificava l’ampia terra e sempre
Dritta l’asta reggea nella battaglia.
A” principi, agli eroi, del seme iranio
Ai più possenti, disse allor Gushtàspe:
Cotesto foglio m’inviò di Cina
E di Turania il re, principe Argiaspe.
Ridisse allor le perfide parole
Quali scritte gli avea quel di Turania
Inclito regnator. Deh! che si pensa
In ciò da voi? soggiunse. Oh! che mi dite?
Qual esito di ciò? Deh! quanto è trista
L'amicizia di tal che non ha possa
Di sapienza in cor! Son io rampollo.
D'Eràg’ del seme eletto, e quegli è stirpe
D'un figlio che nascea da gente addetta


<pb n="5.95"/>
— 95 —

A. magic’arti. Come dunque in mezzo
Esser potria gioconda pace? Eppure

Io già n’ebbi pensier! Ma chi si gode
Inclita fama, dica aperto innanzi

A tutti, qui. — Ratto che disse il prence
Queste parole, Isfendiàr e il duce

Zerìr famoso trassero le spade

E gridàr fieramente: Ecco!, se alcuno
Sarà nel mondo in ogni suo confine

Che di profeta dignità non vegga

In Zerdùsht, nè obbedisca a’ cenni suoi
Chinando il capo, e s'ei non scende a questa
Dimora imperial d’inclito sire,

Nè come servo accingesi dinanzi

A lui ch'è degno di tal seggio, e intanto
Non riceve da lui la fede augusta

Ch’ è via diritta, non servendo a questa
Buona religione, al reo malvagio

Dalla persona con l’acuta spada

L'anima strapperem, quel capo abietto

A un legno appenderem sublime in vista.

IV. Risposta di GushtAsp.

(Ed. Calc. p. 1078-1075).

D'Irania il duce, valoroso e forte
Come leon feroce (il nome suo
Zerìr gagliardo), così disse allora
A quel signor dell’ampia terra: Assenso,
Inclito re, se tu men dài, risposta
Al mago Argiaspe io sì farò. — Cotesto
Piacque a sire Gushtaspe. Eh! via, gli disse,
Lèvati adunque e gli rispondi e cenere
Fa di quelli in Khallùkh suoi prenci accolti!


<pb n="5.96"/>
— 96 —

Zerìr e Isfendiàr d’alto valore,
E Giamòàsp consiglier, nell’opre sue
Inclito sempre, dal cospetto uscirono
Del gran monarca tutti e tre d’un moto,
Rugosi al volto per accolta rabbia,
Irati al core. Epistola per essi
Fu scritta allora ad Argiaspe maligno,
Ben di quella ch’ei scrisse e degna e uguale.
Prence Zerìr la tolse in pugno e aperta,
Com'era allor, se la recò, nè posevi
Alcun suggello. Andandone con essa
All’iranio signor, nel suo cospetto
Lessela, e re Gushtàsp meravigliava
Di Zerìr sapiente, inclito duce
E cavalier, stupia del figlio suo,
Isfendiàr, e di Giamaspe. Allora
Egli avvinse quel foglio e il nome suo
Anche vi scrisse, e tosto i messaggieri
Furon chiamati innanzi a lui. Si prenda
Questo foglio da voi, disse Gushtaspe,
Si rechi al vostro re, D'oggi in avanti
Mai non s’entri per voi nel lungo calle
Che a me vi mena. Oh! se pei messi altrui
Protezion da ogni periglio o danno
Non comandasse il Zendavesta, voi
Sì scuoterei da questo sonno e vivi
A. un legno appenderei, perchè sapesse
Lo stolido turanio innanzi al sire
Non doversi di tanto ergere il capo.

Gittò quel foglio e disse: Il raccogliete,
Recatelo al Turanio, a le maligne
Opere addetto di magia, poi dite:
« Già s’'avvicina la tua morte, omai
Alto bisogno del tuo sangue sparso
E del tuo avello venne a noi. Colpita
Caggiasi omai la tua cervice e l’anima




<pb n="5.97"/>
— 97 —

Ti sia trafitta e per la terra intorno
Vadano l’ossa tue disperse e rotte!
Di Dey nel mese, ove ciò piaccia a Dio,
L’inclita vestirò ferrea corazza,
E menando un esercito guerriero
In turanico suol, tutto il confine
Devasterò che del Kergsàr si noma ».
Poi che al termine suo quella parola
Della terra il signor così condusse,
Dell’esercito il duce a sè chiamando,
Il benedisse e gli affidò que’ due
Messaggieri d’Argiàsp. Mènali, ei disse,
D’Irania fuori, e l'ampio suo confine
Varchin essi per te. — Del re di Cina
Così partiano i messaggieri allora
Dalla presenza del monarca illustre
Dell’ampia terra, ambo dolenti e umili,
Poi.che scacciati con dispregio ed onta
Aveali il re. D'Irania bella scesero
Fino a Khallùkh, ma là in Khallùkh non furono
Essi graditi allor. Come da lungi
Scovrian le case del turanio sire
Con un bruno vessil levato al culmo
Dell’arduo tetto, scesero veloci
Da’ lor veloci palafreni, rotti
D’alta ferita al cor, ciechi degli occhi
Per lagrime cadenti. Ecco! ne vennero
Del turanio signor nella presenza
A. piè que’ due, con pallide le gote,
Con alma fosca, e porsero la regia
Epistola così, qual, rispondendo,

Zerìr notata avea, gran cavaliero.
Sciolse il foglio regal lo scriba allora
E innanzi al prence, che venia da stirpe
Del Peghù, il lesse. Erano questi, in quella

Carta regal, dal principe de’ forti,



<pb n="5.98"/>


Pugnace cavalier, detti notati :

Lo spregevole foglio a me pervenne
Qual tu scrivesti al prence iranio. Udimmo,
E vid’io pur quelle parole tue
Quali avventar non eri degno. Cose
Non erano da udir, non da mostrarsi,
Non da gittar, non da celar. Se pure
È questo il detto tuo: « Dopo alcun tempo
Alla tua terra ch'è gioconda e amena,
Addurrò i prodi miei », — non di due lune,
Non di quattro davver! vuolsi lo spazio,
Ch'io stesso ti addurrò, come leoni
In fiera giostra, i miei guerrieri. Tanta
Alle tue membra non crescer fatica,

Poi che le porte de’ tesori miei
Prima di te spalancherò, menando

A mille a mille i principi gagliardi,
Tutti famosi, esperti in guerra. Tutti
Son del seme d’Eràg’, figli d’eroi,
Non scesi d’Afrasyàb, non dell’abietta
Famiglia del Peghù. Volti hanno tutti
Di regnanti, e di luna in ciel sereno
Hanno l'aspetto, d’aitante e vaga
Persona tutti e di parlar verace.
Tutti son degni di regal possanza

E di trono regal, d’aurea corona

E di tesori, e d’eserciti in armi

A contrastar. Reggono l’aste in pugno,
Vibran la spada, guidano le schiere,
Quelle scompiglian de’ nemici, e l’aste
Stringono in .mano ed han cavalli adorni
Di pinte selle, su lor gemme fulgide
Notato il nome mio. Tutti la nuova
Fede hanno accolta e son prudenti e saggi,
D'orecchini lucenti e di collane

Degni, indizio d’onor. Come sapranno


<pb n="5.99"/>
— 99 —

Che i timpani sul dorso agli elefanti
Legati avrò, di lor destrier le zampe
Verranno a calpestar le aeree cime
Delle montagne, ch’ei non già per trista
Cupidigia così quest’ampia terra
Vanno scorrendo. Tutti ei son guerrieri
E domatori di leoni. Ratto
Che de l’assalto al di si vestiranno
L'armi guerriere, vedrai tu che l'alte
Chiostre del ciel supererà la polvere
Ch'ei leveranno. Su l’arcion ben fermi
Di monti in guisa, i vertici de’ monti
Fanno a brani cader. Son tra cotesti
Due prenci eletti e cavalieri, il duce
Zerìr illustre e Isfendiàr. Le maglie
Come esti due si cingeran, pel cielo
Conquideranno e luna e sol; quand’essi
Lor clave risonanti alla cervice
Si leveranno, più lucente e bella,
Per la lor gloria, si farà la nostra
Con la nostra virtù; quand’ei saranno
Fermi al cospetto de le accolte schiere
E tu, malgrado tuo, dovrai mirarne
Il vago aspetto, a questo sol nel cielo
Somiglieranno all’inclita corona,
All’alto seggio, e maestà per lieta
Sorte propizia splenderà lontana
Da' volti lor. Tali i guerrieri e tali
Sono i duci appo me; trascelsi ancora
I sacerdoti a me graditi! E tu
Non millantarti ch’empirai di muschio
Il regal fiume un di, ch'io le serrate
Porte spalancherò de’ tuoi tesori
Esausti omai! Che se.al Gihùn perviene
Baglior della mia spada, e se di mia
Clava potente il sibilar penètra



<pb n="5.100"/>


— 100 —

Fino a’ tuoi campi, là ne’ campi tuoi
Gemeran gli elefanti in aspra doglia,
Gorgoglieran dentro al Gihùn le torbe
Acque come per foco ivi supposto.

Sì, sì, nel giorno dell’assalto, a Dio
Se così piace, in un fatal conflitto
Calpesterò quel capo tuo protervo!

V. Mossa degli eserciti.

(Ed. Calc. p. 1076-1077).

Allor che lesse de’ Turani il prence
Foglio cotal, balzò dal trono e stette
Meravigliando. Ma si volse poi
Dell’esercito al duce e così disse:

Dimani, all'alba, le falangi nostre
Qui chiamerai da tutte parti intorno
Dell’ampio regno. — Di sue schiere i forti,
Di Cina i più gagliardi, alla turania
Terra scendeano allor da tutte parti.
Ma due fratelli aveasi Argiaspe, tristi
Qual è Ahrimàn veracemente, l’uno
Kuhrèm e l’altro Enderimàn. Fùr dati
Ed elefanti e timpani sonori
A questi due con violetti e rossi
I lor vessilli e gialli. Anche lor diede
Trecentomila eroi principe Argiaspe,
A le battaglie cavalieri eletti.

De’ suoi tesori aprì le porte allora,

Donò stipendi e fe’ squillar le trombe,

Ed assegnò le provvigioni. Ratto

Ei chiamò il fratel suo, Kuhrèm gagliardo,
E gli affidò questa dell'ampio esercito

Ala ordinata, affidò quella al prence


<pb n="5.101"/>
— 101 —

Enderimàn, postosi in mezzo ei stesso
All’esercito suo col cinto ai fianchi.

Un turanio era allor, Gurgsàr n'è il nome,
Ed anni assai trascorsi eran per lui.
Nell’esercito suo di capitano
Davagli il grado Argiàsp. Deh! che diresti
Che nulla si sapea, fuor che maligne
Opre, quel tristo! D'Ahrimàn protervo
Peggiore assai, recavasi per arma —
Una bipenne in pugno, e il dì e la notte
Null’altro ufficio avea che far rapine,
Arder le terre, e procacciarsi nome
Che vendetta chiedea. Ma il re donava
‘ Al fratel suo, che Biderèfsh pur era,
Alto un vessillo con l’immagin trista
D'un fero lupo. Anche vi fu, di nome
Khashàsh, un valoroso, ei, che solea
Scendere a piedi con leoni in giostra.
Argiaspe fea costui di sue falangi
Vedetta e precursor. Davangli un alto
Vessillo, e il prode se n’andava. Un altro
Turanio prence era pur là, che nome
Recava Hushdèv; il prence di Turania
Mandò costui da sezzo. Or tu, gli disse,
La retroguardia de le accolte schiere
Mi custodisci. Ove qualcun de’ nostri
Tornisi a dietro per la via, nel loco
Al qual lo vedi, toglilo di vita,

E attento sta che nel tuo ufficio mai

Non vacilli il tuo senno. — Un altro prode
Era in Turania. A lui che s’appellava
Prence Tabàh, Custode sii del medio
Punto dell’oste mia, disse il turanio.

Così egli scese con un’ira in petto
Atroce e fosca, gonfio al cor di sangue,
Con gli occhi lagrimosi. E fe’ rapine,


<pb n="5.102"/>


— 102 —

Arse le ville ed alberi fiorenti

Con le rame divelse e le radici

Dal suol profondo. Nell’irania terra

Così adducea le sue falangi il sire

Degli empi, gonfio il cor di sua vendetta.
Come a sire Gushtàsp novella giunse

Che di Cina e Turania il re possente

Già s’apprestava con lo stuol de’ suoi

E da suo loco discendea, che innanzi

i Khashàsh egl’inviò prence animoso,

ì Degli armigeri suoi si volse al duce
E così disse: Tu dimani, all'alba,

Gli elefanti disponi e qui ne adduci
I nostri eroi. — Delle frontiere ai prenci

Epistola ei scrivea: Di Cina il sire

Abbandonò degli uomini che han senno,
Il fermo asilo. Or voi, tutti scendete
i Alla mia reggia, chè passò il confine
Il mio nemico. — Quando giunse ai prenci
D’inclito senno il regal foglio e seppesi
Che bramoso venia d'alta possanza
Il nemico guerrier, s’accolse a . quello
Regale ostel d'armigeri tal folla,

Che tante le virenti erbe non sorgono
Per l'ampia terra. Per amor del sire,
Prence de’ Kay, sovrano re del mondo,
L'armi cingean del vasto regno i prodi,
Scendean compatti alla regal dimora,

‘ Al cenno di Gushtàsp, quanti preposti
Eran gagliardi alle frontiere. E lunga
Stagion non corse già che mille e mille
Venian guerrieri al limitar del sire,
Tutti discesi a lui, signor famoso
Della stirpe de’ Kay, d’alma benigna.

Ei pure, ei pur discese al vallo e tutta
La falange vedea de’ suoi guerrieri,


<pb n="5.103"/>
— 103 —

Scegliea qual era più prestante. Gioia
Fi sì ne avea, quell’inclito sovrano,

E di tant’oste quel suo cor stupia
Veracemente. All’altro di, Gushtaspe
Co’ saeerdoti suoi, co’ prenci tutti,

Co’ sapienti e de le iranie squadre

Coi capitani, a que’ tesori, un giorno
Colmati da Gemshid, le porte schiuse
E monete donò per anni due

A ciascun degli eroi. Poi che assegnati
Fùr gli stipendi e militar corazza

Data a ciascun, di timpani e di trombe
Alto un concento fe’ levar Gushtaspe
Ed apprestò le provvigioni. Ancora

Fi comandò che innanzi da l’esercito
Fausto il vessillo di regnante illustre
Fosse recato, indi lo stuol possente

A contrastar con sire Argiaspe addusse,
Stuol formidato, qual nessuno in terra
Visto mai non avea. Per l'ombra fosca
Della volante polve e pei destrieri

E l’esercito, allor, veder nessuno

Potè la luna o il dì sereno. Al grido
De’ valorosi, de’ cavalli al fiero

Nitrir costante, de’ timballi al fremito,
Intender non potea stordito e attonito
Orecchio d’uom. Vessilli eran levati

Al cielo molti e de l’aste le punte
Superavan le nubi. Eran quell’aste
Alberi eccelsi alla montagna in cima
Cresciuti all’alto, o di fischianti canne
Ampia una selva a primavera. Al cenno
Di re Gushtàsp così, di terra in terra
L'oste irania passò. Come dall’inclite
Mura di Balkh venne al Gihùn, là scese
Ed arrestossi di que’ forti il duce.


<pb n="5.104"/>


— 104 —

VI. Consulto di GiAmAsp.

(Ed. Calc. p. 1078-1088).

Dal mezzo allor de le falangi sue
Sire Gushtaspe uscì. Dal suo destriero
Ratto balzando, salì al trono e invito
A Giamaspe mandò nell’ora istessa.
Devoto consiglier di re Gushtaspe
Era costui, de’ sacerdoti il duce,
D'ogni più savio il prence, inclito lume
A guerrieri ed eroi. Alma sì pura,
Religion sì ferma e santa avea,
Che aperte erano a lui le cose tutte
Celate agli altri; ei de le stelle il corso
Veracemente conoscea. Resistere
A sì chiaro saver chi mai potea ?
Gushtàsp gli disse dimandando: Eletta
Religion con inclito consiglio
Ti diè l’Eterno, e già non è pel mondo
Chi ti pareggi. Sapienza Iddio
Per molta grazia ti largi. Frattanto
Sì t'è d'uopo contar le stelle in cielo
E tutto a me svelar quale avrà corso
La faccenda dell’armi. Esito e fine
Tu mi dirai dell’intrapresa guerra
E a chi s'appresta in questo loco il tempo
D’indugiar con gli estinti. — Al vecchio saggio
Dell’iranio signor non fu gradita
La dimanda, e però con tristo volto
A re Gushtàsp così rispose e disse:
Deh! non mi avesse Iddio giusto e verace
Data giammai tal sapienza e questa
Prudenza a me fatal! Che se non fosse


<pb n="5.105"/>
— 105 —

Cotesto senno in me, da me le cose

Che hanno a venir, non chiederebbe il prence.

E s’io favello e s'io mi taccio a lui,

Mi darà morte, ei d’ogni re signore.
Rispose il re: Pel sacrosanto nome

Di Dio signor, pel nome di colui

Che ci apportò la fè novella, santo

Ne’ suoi consigli, di Zerir per l’alma,

Pugnace cavalier, per l’alma eletta

D'Isfendiàr inclito e grande, svelami

In tale impresa ciò che sai. Tu l’arte

Sottil conosci ed io quell’arte cerco.
Inclito re, dissegli allora il saggio,

Eternamente la corona tua

Vigoreggi per te! Sappi, o famoso

Guerrier de’ Kay, che nel supremo istante,

Allor che la battaglia e questi e quelli

Guerrieri accozzerà, nell’ora istessa

Che leveran strepiti e grida i prenci,

Dirai tu ch'’ei discrollano e divelgono

L'ardue montagne. E scenderanno primi

Gli eroi gagliardi, e la volante polve

Della battaglia oscurerà del cielo

Le plaghe vaste, e vedrai tu che intorno

Farassi allor qual di cinerea tinta

Il mondo tutto, e d’incendi la.terra

Ingombra e l’aria di rotante fumo.

Anzi, a que’ colpi di pesanti clave,

Come de’ fabbri suonano talvolta

Ferri e magli percossi, alto un tumulto

Intronerà la mente degli eroi,

E fendere parrà l’etra sereno

Il nitrir de’ destrieri albi e rossicci

Pel vasto campo. Il cielo e i cerchi suoi

Saran sconvolti e i fulgidi vessilli

Di molto sangue andranno tinti. Molti


<pb n="5.106"/>


— 106 —

Senza padre vedrai figli dolenti,

Molti vedrai senza la dolce prole
Afflitti padri. E in pria quel sì famoso
Della stirpe de’ Kay, figlio di regi,
Ardeshìr, battaglier di fermo core,
Inciterà quel suo destrier veloce,
Morto battendo al suol quale di contro
Osa venirgli. Tanti cavalieri
Scavalcherà fra i principi turani,

Che non avranno, per voler del fato,
Computo alcuno. Ma trafitto ancora
Egli al fine cadrà, quel nome suo,
Sì chiaro un di, cancellerassi. Allora,
Figlio di regi, il nobile Shedaspe
Sospingerà per vendicar quel prode

Il suo bruno destrier. Ne andrà cruccioso,

E sfoderando la lucente spada,
Spingerà al corso per l’orrendo campo
Il suo destriero assai, molti uccidendo
Eroi nemici. Al fin, l’avverso fato
L’abbatterà, nuda sarà la fronte

Che la corona un di cingea. Ma tosto
Il figlio mio s’avanzerà, ne’ fianchi
Accinto già di mia cintura eletta,

E èome Rùstem ne le schiere avverse
Impetiloso calerà, bramando

Shedaspe vendicar, figlio di regi.
Molti saranno i principi di Cina,
Molti gl’illustri che quel forte, eroe
Pari a leone, stenderà trafitti

Al suol calpesto; ma nell’aspro assalto
Alta iattura egli s'avrà. Dironne

Il come al sire d'ogni prence. Allora
Che avran perduto il fulgido vessillo
Di Kàveh antico i prodi irani, il mio
Inclito figlio, che Ghiràmi è detto,


<pb n="5.107"/>
— 107 —

Dall’alto del destrier vedrà quel sacro
Vessil di polve e d'atro sangue intriso,
E del destrier gittandosi dall’alta
Schiena sul suol, raccoglierà il vessillo
Ed animoso il recherà. La spada

In questa man, la fulgida bandiera

In quella mano (oh sì! per questa via
Ei stringerà quel violetto drappo),
Ucciderà molti nemici e l’alma

Degli empi schianterà. Ma repentino
Colpo nemico d’un’acuta spada,

Per odio tristo, quella man possente
Gli troncherà. Ghiràmi allor co’ denti
Di Kàveh sosterrà l’alta bandiera,
L’inclito drappo violetto e bello

Fra i denti stringerà, con la superstite
Mano possente molti eroi nemici

Torrà di vita ancor. Non vedrà alcuno
Maggior prodigio di cotesto. Intanto
Un turanio guerrier veloce un dardo
Gli avventerà nel fermo petto e al suolo
Abbatterà la gloriosa testa

E la corona sua. Ma poi, quell’inclito
Nestùr, figlio a Zerir, come leone
Ardente e fero, inciterà quel suo
Veloce palafren. Quand'ei ritorno

Così farà di sua vittoria lieto,

Poi che avrà stesa la sua man gagliarda
Su gli avversi guerrieri, ecco venirne
L’eletto cavalier, Nevzàr illustre,
Figlio del re dell’ampia terra. Allora
Sessanta, morti al suol, prenci nemici
Atterrerà, mostrando alto e d’eroe
Valor ben degno. Ma d’un dardo al fine
Il colpiran gli armigeri turani

E quella gran persona, alta e possente


<pb n="5.108"/>
— 108 —

Qual d'’elefante, stenderanno al suolo.
Allor verrà, leon feroce e indomito,
L’inclito cavalier che nome recasi

Di Zerìr valoroso. Innanzi a tutti

Ei sì verrà, stretto nel pugno un laccio,
Posato al dorso d'un destrier d’Arabia
Di color baio, col dipinto arnese,
Splendido come luna in ciel sereno.
Stupiranno gli eserciti pugnanti

Al suo venir; ma quei, mille de’ prodi
Farà captivi e di catene avvinti
Manderalli al suo re. Da tutte parti
Ove rivolgerà la fronte sua

Quel re sovrano, di nemico sangue
Farà scorrere un rio. Davver! che niuno
Resistere potrà di quel gagliardo
Prence al cospetto! Ei vincerà quel sire
Di tende abitator. Quando sul suolo
Vedrà disteso, pallide le gote

E livido le membra, il valoroso
Ardeshìr battaglier, pietosamente
Lagrimerà per lui, farassi tristo,

E l'arabo destrier di color baio
Sospingerà. Così, con gran disdegno,
Volgendosi di Cina al fero prence,
Parrà davver che l’onta della fuga

Mai veduta ei non abbia. E allor che in mezzo
Alla schiera de’ suoi vedrà quel tristo
Argiaspe regnator, di re Gushtaspe
Farà gran lode, e sgominando in questa
E in quella parte le nemiche schiere,
Non mirerà d’alcun mortale il volto,

E di Zerdùsht cantando a piena voce

Il Zendavesta, sua speranza e forza
Nell’Eterno porrà. Ma poi, d’un tratto,
S'offuscherà la splendida sua sorte, -


<pb n="5.109"/>
— 109 —

E schiantato cadrà l’arbore eletto

Da le gioconde rame. Un reo nemico
(N'è il nome Biderèfsh) verranne tosto,
La fulgid’asta dirizzando a quello
Vessil di Kàveh. Non però di contro

A Veletto guerrier gittarsi il tristo
Ardirà, ma in agguato in su la via
Porrassi ad aspettar. Come elefante

In suùbito furor, la via diritta

Gli chiuderà, stretto nel pugno un ferro
Intinto nel velen. Quando l'illustre

Si tornerà dal sanguinoso assalto

(E direstù ch'egli esce da un convito
Con lieto passo), avventerà una punta
Il reo turanio contro a lui, nè ancora
Ardirà di mostrar la fronte a lui.

Così, per man di Biderèfsh malvagio,
Quel principe d’eroi gagliardi in guerra
Dal mondo sparirà, l'inclita spoglia,

La sella e il palafren si rimarranno

A que’ Turani. Oh! chi per primo intanto
Dimanderà la sua vendetta ? Allora
Questo esercito nostro, inclito e grande,
S’avventerà su le falangi avverse

Come lupi o leoni, e questo a quello
Menerà colpi, e quello a questo; rossa
La terra si farà pel sangue sparso

Di tanti eroi. Ma pallide le gote
Avranno i forti e tremito frattanto
Cadrà ne’ forti. Del pugnante esercito
Poggerà in alto fino a questo sole

La polve negra, e non potrà nessuno
In cielo rimirar, per tanta polve,

Non il sol, non la luna. Acri scintille
Da le punte dell’aste e da le freccie

E dai ferri nudati, entro a quel nembo,


<pb n="5.110"/>




— 110 —

Risplenderan sì come stelle fulgide
Tra nuvole vaganti. Oh! ma quel tristo
Biderèfsh battaglier, qual fero lupo,
Allor si avventerà, stretta nel pugno
La spada intinta di velen, spronando
Il corridor, come elefante vinto

Da foia subitana. Oh sì! cadranno
Molti guerrieri sotto a’ colpi suoi,

Del re gli eletti, fin che poi quell’inclito
Isfendiàr verrà, tutti menando

Da tergo i prodi suoi, con Dio dall’alto
Che il difende e protegge. Atroce scempio
Egli farà di Biderèfsh, e l’alma |
Furente avrà per lui, tinta di sangue
La sopravveste. Ma sferrando un colpo
Col brando suo d’indica tempra, in due
Parti diviso troncherà quel reo

Corpo nemico su l’arcione, e intanto,
Stringendo in pugno la ferrata clava,
Risplendere farà quella di prence

Sua maestà col valor suo. Dal loco
Tutti scompiglierà que' suoi nemici
Con un impeto sol; ma poi che rotti
Così gli avrà, come lasciarli in terra ?
No, no, con quella cuspide tremenda
Dell'asta sua li leverà dal suolo,

Tutti gli squarcerà, pel vasto campo

A: dispergerli poi. Ma il re di Cina
D’Isfendiàr dinanzi dal cospetto,

Dal cospetto di lui principe illustre

E benedetto, fuggirassi al fine,

Volgerà il volto a la turania terra

In fuga addotto, lacerato al core,

Con ambo gli occhi lagrimosi, e ratto
Valicherà con pochi suoi fedeli

Il deserto natio. Sarà vincente

<pb n="5.111"/>
— 111 —

L'iranio sire, e sgominato e rotto

Il suo nemico. O di regnanti prenci

Eletto capo, vedi omai che nulla

Accadrà fuor di ciò ch’io ti dicea,

Nè soverchia o manchevole parola

In me troverai tu; non però trista

A me volger déi tu d’ora in avanti

Nè corrucciosa questa fronte. Solo

Ciò che diss’io, per tuo precetto il dissi,

O vincente signor. Ma, se mì chiede

Il re sovrano o del profondo mare

O dell’alta voragin tenebrosa

Del reo destin, cosa non veggo in core

Ch'io ti celassi, o re. Se no, descritte

Come t’avrei coteste cose arcane ?
L’alto secreto come udì quell’inclito

Signor del mondo, abbandonossi a un canto

Del trono suo. Gli cadde allor di mano

La clava in fulgid’or; detto tu avresti

Che si fuggia la maestà da lui

Con l’antico valor. Cadde boccone

E svenne e motto più non disse, in alto

Silenzio immerso. Come poi tornava

L’inclito prence in sè, lento ei discese

Dal trono e lagrimò pietosamente

E piangendo gridò: Che val cotesta

Di prence dignità, quest’alto seggio,

Or che s’infosca il giorno mio sereno?

Morranno adunque i cari miei, gli eletti,

I valorosi miei coi cavalieri,

Coi prenci tutti? Oh! che mi val cotesto

Ampio dominio e la fortuna e l'alta

Potenza e la corona e il trono eccelso

E lo stuol degli eroi, se chi più caro

È a questo cor, gli eletti dell'esercito

E i più famosi, per morir si stanno


<pb n="5.112"/>
— 112 —

Prima di me? Questo mio cor ferito

Schiantasi omai da l’affannoso petto !
Disse a Giamaspe: Se cotal, nell’ora

Di giù calarci a la battaglia, è il fato

Che omai ne attende, il fratel mio guerriero

Non chiamerò, non struggerò d'’affanno

Della mia madre il cor nell’età grave.

Io non vorrò che scenda a l’aspro assalto

Quel valoroso e affiderò le schiere

All’inclito Gurèzm. I prenci tutti

Della stirpe de’ Kay co’ figli miei,

Che son l’anima mia, parte son anco

Di mia persona, tutti a me dinanzi

Radunerò, nè farò mai che usberghi

Vestan lucenti, ma seduti accanto

Li riterrò. Come potrìa la punta

D’un dardo acuto e in ben compatto legno

Il cielo superar, che alto sovrasta

A monti e rupi? — Al re dell’ampia terra

Il saggio rispondea : Signor clemente,

Degno di laudi assai, quando cotesti

Non scendano a guidar le vaste schiere,

Postisi in fronte elmi ferrati, andarne

Quale oserà contro gli eroi di Cina

E ristorar la maestà caduta

E nostra santa fè ? Lèvati adunque

Dal suolo e ascendi il trono tuo; l’antica

Maestà del tuo grado oh! mai non sia

Da te dispersa! Veramente è questo

Il secreto di Dio, nè v’ha difesa,

E il Re del mondo agli uomini tapini

Violenza non fa. Da grave angoscia

Non avrai frutto, e come son le cose

Che venir dènno, elle pur sono. Il core

Non rattristar però soverchio, e accogli

Rassegnato da Dio la sua giustizia.


<pb n="5.113"/>
— 113 —

Così molti gli dava ammonimenti,
E il re li udia, tornava all’alto seggio
E splendea come sol. Posando in trono,
Alla battaglia contro a quel di gloria
Avido prence, di Cighil signore,
La mente ei volse. Nè gli venne sonno
Del cor per i pensieri; ei s’affrettava
Ad appiccar la gran tenzone. Allora,
Qual Giamaspe dicea, nell'ora appunto
Che sorge l’alba e spegnesi fulgore
Di stelle in ciel, con fiero incesso al loco
Scese dell’armi e là ritrasse tutto
L'eletto stuol de’ prodi suoi. Nel tempo
Che brezza spira del mattin, fragranza
D'aperte rose dal giardin recando
Nelle case dell’uom, mandò Gushtaspe
In ogni parte esploratori, antico
Qual è costume d’incliti guerrieri
D'Irania bella, onde tornava ratto
Un cavaliero e gli dicea: Signore,
Esercito s'avanza. È stuol d’eroi,
Famoso re dell’ampia terra, quale
Non scese mai di Cina e di Turania.
Sceser prossimi a noi, piantàr le tende
In monte e in piano e nel deserto. Scelse
Esploratori suoi quel prence astuto
E li mandò, sì che giugnean gli sguardi
Di quelli ai nostri. — Principe Gushtaspe,
Animoso signor, chiamossi accanto
Zerir, de’ prodi suoi l’inclita guida,
E il vessillo gli diè. Corri, dicea,
Ordina ratto gli elefanti e appresta
Le falangi de’ prodi. — Il capitano
Si mosse ad ordinar l’ampio drappello,
Disiando nel cor fiero un assalto ‘
Col re di Cina. Ma l’iranio prence



<pb n="5.114"/>
— 114 —

Cavalieri scegliea, cinquantamila,

A Isfendiàr per affidarli, e diedegli

Una dell’ale in quello stuol d’eroi,

Chè veramente leonino core

E petto egli si avea qual d’'elefante

Ampio e robusto. All’altro lato un forte

Drappello egli ordinò vago ed eletto

E diello al figlio suo, caro e piacente,

Lion gagliardo alla presenza, pari

All’iranio signor, qual si chiamava

Prence Shedaspe, giovinetto eroe

D’altero capo e d’eretta cervice,

Nelle sue voglie soddisfatto. Al duce, ©

All’inclito Zerir, cinquantamila

Ei volle dar gagliardi cavalieri;

Anche affidògli de le sue falangi

Il medio loco, poi che, uguale al sire,

Leon pareva indomito e selvaggio.

La retroguardia di sue schiere al forte

Nestùr egli affidò, lume de’ prenci,

Di gran lignaggio, Come fu l’esercito

In ordin posto, alla montagna ascese

Prence Gushtaspe, dal dolor già vinto,

E stanco omai, Sedea sovra quel seggio

Che vago risplendea, dall'alto loco

A rimirar l’esereito guerriero.

. Principe Argiàsp, de’ cavalier di Cina.

Inclito duce, così volle intanto

L’ampio stuolo ordinar de’ suoi guerrieri.
Centomila ei ponea da questa parte

Armati di Khallùkh, esperti assai

E cavalieri bellicosi. Tutti

A Biderèfsh ei li inviò, che, segno

Di sua grandezza, i timpani recava

E per vessillo un drappo d’or. Del suo

Esercito guerrier questa affidavagli


<pb n="5.115"/>
— 115 —

Ala ordinata, e niun leon disciolto

Osato avria movergli incontro. L'altra

Fi diò a Gurgsàr, di cavalieri eletti

Forte una squadra, centomila eroi,

E là, nel mezzo de le accolte squadre,

Un drappello ordinò, splendido, eletto,

Per affidarlo al tristo mago, ardito

Nelle sue voglie, che Namkhvàst fra i prodi

Nome recava. Ei pur con centomila

Trascelti cavalier, quali possanza

Mostrata avean di guerra per il mondo,

La retroguardia a custodir si pose

Dell’oste sua, volgendo in ogni parte

Lo sguardo attorno. Un figlio avea, guerriero

Di gran valor, che alta solea la fronte

Recar fra le battaglie, esperto e illustre;

Inclito cavalier, qual s'appellava

Prence Kubrèm. Sul capo suo già volti

S'erano i fati, or lieti, or tristi; intanto

Il fea custode alle pugnanti schiere

Argiaspe regnator, duce ordinante

Il fea de’ suoi. Come passò la notte

E venne il di, come splendette il sole,

Luce del mondo, in sella a’ palafreni

Balzarono gli eroi d'ambe le schiere,

E dal monte a guardar stava Gushtaspe.
Come dall'alto dell’aerea cima

Vide l’inclito re che già balzavano

In sella i prodi, il suo Bihzàd richiese,

Quel suo negro destrier; veracemente

Detto avrestù che somigliava all'alta

Rupe di Bisutùn. Gittàrgli i paggi

La gualdrappa sul dorso, ed in arcioni

Ratto saliva il principe guerriero.



<pb n="5.116"/>
— 116 —

VII. Battaglia fra Irani e Turani.

(Ed. Calc. p. 1083-1088).

Come ordinàr le squadre i valorosi
E gli avversari già chiedean gli eroi,
Pioggia dall'alto di volanti strali
Fean dapprima cader, veracemente
Come gragnuola a primavera. Il sole
Sparì dal mondo allor; che sa colui
Che non vedea cotal prodigio? Il sole
. Ebbe velata de’ rai la sorgente
Al lampeggiar de le cozzanti punte
Nitide e terse come un’onda. Allora
Detto avrestù che nuvole del cielo
Avean le plaghe e che nembo scendea
Di diamanti da le fosche nubi.

Oh sì, davver! per quelli che correvano
L’un contro l’altro cavalier pugnaci

Con aste e clave, tutta l’etra intorno
S’intenebrò, qual è color di notte,

Alla volante polve, e in questa e in quella
Parte la terra s'imbevea di sangue.

Primo di tutti s‘avanzò quel forte
Agile cavalier, figlio del prence
Dell’ampia terra. Al contrastato campo
Scese Ardeshìr come elefante ardente;
Detto tu avresti ch'era là davvero
Principe Tus. Così discese innanzi
All’esercito suo, di quella sorte
Che l’attendea da questo sol lucente
E dalla luna, ignaro ei sì, che vennegli
Freccia nemica all’ampio petto e l’armi
Degne d’un prence gli passò. Dall'alto


<pb n="5.117"/>
— 117 —

Del suo destrier cadde l'eroe morente

A capo in giù, nel sangue suo bruttando
La candida persona. Oh! sciagurato
L’avvenente garzon che risplendea

Qual bianca luna! Più nol vide il prence
Inclito e saggio! Nobile guerriero,
Sherùy venne dipoi, ratto qual nembo,
Gonfio di doglia al cor, smorte le gote,
E s'avanzò con un trafiere in pugno,
Tinto d’atro velen. Pari a leone,

Sollevò un grido, e come onàgri pavidi
Molti nemici eroi sotto si pose.

Ei sì, per vendicar quel cavaliero

Figlio di re, mille uccidea sul campo
Cavalieri nemici. Oh! ma nel tempo
Ch'ei tornarsi volea da la battaglia,
Quando già rossa pel versato sangue
Era la terra, nell’occipite il giunse

Un dardo acuto, e caddesi boccone

Quel gran figlio di regi. Oh! sciagurato!
Belligero garzone, inclito eroe,

Che si morì, non visto il genitore !

Sire Shedàsp gli venne dietro, eguale
A prence illustre, come luna in cielo,
Montato a un palafren, rapido come
È la corrente d’un gran fiume, al corso
Agile qual gazzella ed elefante
Ne le vaste sue membra. Ei sì discese
Dell’armi al campo e volse l'asta a cerco.
Ma poi che alquanto ei l’ebbe volta, in alto
Ferma la tenne e disse: Oh! chi di voi
È Kuhrèm valoroso ? Ogni suo assalto
È di tigri e di lupi orrido assalto!

Uscì un Devo e rispose: Io mi son quello,
E i denti miei d’un lion ch'è digiuno,
Dentro a le carni affondo. — Ambo veloci,


<pb n="5.118"/>


— 118 —

Come tempesta, a contrastar si mossero

Con l’aste lunghe, ma del prence iranio,

Figlio di re, l'asta tremenda e grave

Il turanio colpì. Rapillo il forte

Dall'alto del destrier, poscia la testa

Gli recise d’un colpo e al suol ne sperse

L’aurea cintura. Innanzi ai valorosi

Che di Cina venian, ben s’aggirava

Con fiero vampo, e un monte egli pareva

Al culmo dell’arcione. Occhio mortale

Non vide mai chi ugual gli fosse, e intanto

Gli occhi di tutti lo segulan, per quella

Avvenente beltà. Pur, gli disciolse

Una rapida freccia un di Turania,

E quel figlio di re, prence famoso,

Moria dolente. Oh! sventurato sire,

Nutrito un dì fra le delizie! Andava,

Non visto il padre suo, lungi dal mondo!
Ma poi, fra i duci de l’accolto esercito,

Di Giamàsp, valoroso e consigliero

A l'iranio signor, discese il figlio,

Un prode cavalier che nome avea

Ghiràmi, al figlio di Destàn simlle,

Figlio di Sam. Egli posava al dorso

D'un palafren di color baio, nobile

E veloce destrier, senza periglio

In suo corso incitato. Ei, nel cospetto

Delle falangi de’ cinesi eroi,

Dio ricordando creator, fermossi

Alteramente e disse: Oh! chi di voi

Osa venir con leonino core

Di contro all'asta mia, d’alme guerriere

Domatrice tremenda? Ov’ è quel mago,

. Fiero in sue voglie, che Namkhvàst è detto

Fra mille eroi? — Balzò di contro a lui
Namkhvàst allor. Ch'egli è veracemente
Un monte sul destrier, detto tu avresti.


<pb n="5.119"/>
— 119 —

Ambo totesti cavalieri esperti
Destàr fiera tenzon con asta e clava,
Con le frecce e col brando. Avea Ghiràmi
Leonino valor, sì che resistere
Non gli potea, ben che gagliardo e forte,
Il cavalier turanio, onde si volse
Di Ghiràmi guerrier fuggendo ratto
Ai fieri colpi, or che n’avea scoverta
Regal virtude e la tagliente spada.

Con fiero vampo in cor, Ghiràmi allora
S'avventò ratto, pieno d’odio al seno
Per la vendetta de’ trafitti amici.
Dentro gittossi a le falangi avverse,
Allor che si levò da le scoscese
Falde del monte un fiero nembo e i due
Eserciti così s’accapigliarono
D'ambe le parti, sollevando al cielo
Negro turbo di polve. In quel tumulto,
In mezzo a l’ampio stuol, fra gli stridenti
Colpi de’ ferri, entro la polve oscura
Levata al ciel, di man de’ prenci irani
Sfuggi di Kàveh la bandiera eletta,
Tutta splendente. Quel bel drappo azzurro,
Qual è di fiume nitida corrente,
Vide Ghiràmi giù rovescio al suolo
Da l’elefante, onde gittossi a terra
E da la terra lo raccolse e tutto
Da la polve il mondò, tutto lo terse
Con molta cura. Ma gli eroi di Cina
Che quell’atto vedean, come ritolta
L'asta il prode si avesse, inclita, eletta,
L'asta del drappo, e la recava, tutta
Già ritersa dal fango, ad accerchiarlo
S'affrettàr furiosi. Intorno a lui,
SÌ, sì, da tutte parti ei s’affrettarono
E con un colpo di tagliente spada


<pb n="5.120"/>
— 120 —

La mano gli troncàr. Strinse co’ denti
Di Fredùn la bandiera il valoroso
E con l’unica man rotò la clava,
Oh meraviglia!, intorno. Al fin di tanta
Opera di valor, miseramente
I crudi il trucidàr, l’abbandonarono
In guisa turpe su quel suolo ardente.
Sciagurato guerrier, di palafreni
Valente agitator! Quel saggio vecchio
Più non rivide il figlio suo gagliardo !
Nestùr, pari a leon, discese allora,
Vo . De la stirpe de’ Kay prode guerriero,
i Figlio a Zerìr. Molti e infiniti uccise
Avversi eroi, chè il padre suo gli avea
L’arte insegnata degli assalti. Alfine
Beato e vincitor si ritornava,
Rendeasi al padre, quivi, accanto a lui,
Per soffermarsi. Ma Nevzàr, eletto
Cavalier fra gli eroi, di re Gushtàspe
Inclito figlio, s'avanzò a l'istante
Con un veloce palafren di sotto,
Qual non esce giammai sì puro e bello
Da una mandra di mille. Al tenebroso
Campo dell’armi ei si calò, poi disse
Ad alta voce: O eletto stuol d'eroi,
Qual è di voi famoso in armi, esperto
E valoroso, agitator dell'asta ?
Rapido venga con la lancia in pugno
A me innanzi colui, chè veramente
Un uom di guerra è innanzi a voi disceso!
Dinanzi a lui balzarono furenti
‘ Di Cina i cavalieri. Ecco! apprestavansi
Ad atterrarlo. Ma Nevzàr, quel forte
Incitator di palafreni, quale
È rabbioso elefante o leon fero,
Dintorno ai prodi che venìan di Cina,



<pb n="5.121"/>
— 121 —

Qua e là balzò; detto avrestù che il suolo

A sè di sotto egli piegò. Sessanta

Uomini uccise fra que’ prodi alteri, ‘

Tutti allevati un di fra le battaglie

Con fera legge; ma da un arco alfine

Il giunse un dardo velenoso. Questa

Nemica sorte gli toccò dal cielo!

Cadde il meschin da quel di vaghe tinte

Nobil destriero e si morì. Tu vedi

Sorte dell’armi! Oh! sciagurato il prode,

Inelito cavalier, leon gagliardo,

Che in turpe foggia, misero e tapino,

Fu riversato al suol! — Come sul campo

Cadde il leggiadro cavalier, dintorno

A. mille a mille corsero i gagliardi

Al fatal loco, e la pianura intorno

E le valli così di sangue sparso

Si tinser tutte, qual è pur vivace

Color di tulipano, e il sangue a rivi

Corse pel campo e pel deserto corse.
Due settimane in la battaglia orrenda

Così passàr, chè più ostinata e fiera

Ella si fea di tempo in tempo. Allora

Innanzi a tutti si gittò quel prode

Zerìr bennato, l’alto palafreno

Di color baio correggendo. ‘Al- mezzo

Ei s’avventò de la contraria schiera,

Come talor s'avventa il fuoco rapido

Con la bufera tra le paglie. Uccise

E molti addormentò nel sonno eterno

Avversi prodi, e niun, ratto che il vide,

Fermo innanzi gli stette. Argiàspe illustre,

Come scoverse quel figliuol di regi

Che molti trucidava entro la mischia

Famosi eroi, mandò una voce e disse

All’esercito suo: Voi perderete


<pb n="5.122"/>


— 122 —

La terra di Khallùkh! Due settimane
In tanto indugio trasvolàr, nè il fine
Io veggo ancor dell’aspro assalto. Ed ora
Di re Gushtàspe i bellicosi eroi
Molti hanno uccisi de' gagliardi miei
Incliti in armi. Avventasi frattanto
Prence Zerir in mezzo a voi qual tristo
Lupo montano o qual leon furente.
Oh sì, tutti egli uccise i prodi miei
Dal capo eretto, i principi turani,
I miei valenti. E qui si vuol davvero
Uno schermo trovar; se no, la via
Correr dovrem con faticoso stento
Fino a Turania. Che se mai costui
Ancor tien fermo in questa guisa, a noi
D’Ayàs o di Khallùkh la pingue terra
Non rimarrà, non Cina. Oh! chi di voi
Che ami la gloria, è qui? Ratto ei si mostri
Fuor da la schiera de’ pugnanti. Ei venga
Alteramente a noi quale un guerriero,
E faccia risuonar per l’ampia terra
Il nome suo! La mia diletta figlia
Darògli ancor, gli affiderò cotesta
Ampia falange de’ gagliardi miei.

Ma l’esercito suo non diè risposta,
Intimorito alla tremenda vista
Di quel verro pugnace. Il valoroso,
Prence Zeriìr, come elefante ardente,
Gli uccise e calpestò, da tutte parti

. Sotto i piè li conquise, egli, d’Irania



Duce famoso e principe d’eroi.
Come ciò vide, attonito restava
Argiàspe regnator, chè veramente
Il chiaro dì s'intenebrava a lui,

Sì che un’altra fiata in queste voci
A’ suoi sì rivolgea: Forti di Cina,

<pb n="5.123"/>


Principi e re di nostra terra, o eroi,
Deh! che a’ parenti e a’ consanguinei vostri
Non volgete la mente e non udite
Il gemer lungo de’ trafitti, sotto
Al piè travolti di costui, ch’ è vampa
E ha la clava di Sam, d’Arish le freccie!
Quel fuoco suo già già m’arde l’esercito,
E tosto m’arderà la terra mia,
I dolci campi miei! Qual è di voi
Di man possente che sobbalzi incontro
A l'elefante furioso ? A_ quello
Che la man stenderà su quel malnato
Uccisor di guerrieri e dal cavallo
Al suol lo stenderà, ricolmo d’auro
Un tesoro io darò, più in su del cielo
Sospingerò la sua celata fulgida.

Anche nessun gli diò risposta, ed ei
Attonito restò; smorte le gote
Si fèr d'un tratto. Anche la terza volta
Ei ripetè quelle parole sue
Degli eroi nel cospetto, e poi che niuna
Risposta glien venia, silenzioso
Rimase e tristo. Ma feroce e altero
S'avanzò Biderèfsh, cane malvagio
E lupo vecchio e incantator. Sen venne
A sire Argiàsp e disse: Inclito sole,
Principe eguale ad Afrasyàb al tronco
E alla radice, questa vita mia
Qui reco innanzi a te, schermo ti faccio
Con la dolce mia vita. Io nel cospetto
Discenderò di quel furente, pari
Ad elefante in amoroso ardore.
Se vittoria otterrò di lui sì fiero,
Innanzi a te, signor, trascinerollo
Sul suol calpesto, ove un'immensa schiera
Tu qui mi doni di pugnanti eroi.


<pb n="5.124"/>
— 124 —

Di lui si rallegrò, gli benedisse
Argiaspe regnator, gli cesse tosto
Il suo destriero e la sua sella e acuto
Un giavellotto di veleno intinto,
Qual trapassava con la punta alata
Di ferro un monte. Andò l’orrido mago
D’impuro corpo e infetto e ne venia
Contro a Zerìr, prence d’eroi. Ma quando
Ei ne scorse da iungi e il vampo e l'ira,
Piena la barba de l’accolta polve
E pieni gli occhi, volteggiante in pugno,
Come principe Sam, la ferrea clava,
Ammonticchiati innanzi a lui gli uccisi
In cumuli dolenti, ardir non ebbe
D'andargli incontro, ma nascosto e queto
Gli si aggirò dattorno, indi quel suo
Avvelenato giavellotto ei trasse
E l'avventò dal suo loco nascosto
Contro al figlio di re, gran cavaliero.
La corazza real la fiera punta
Rapida trapassò, molle di sangue
La leggiadra si fe’, degna di prence,
Forte persona, e cadde il sire illustre
Dal suo veloce palafren. Deh! misero
Figlio di regi, garzoncello ancora
E domator di palafreni in guerra!
Discese Biderèfsh malvagio e tristo,
Tutto spogliò dell’armi sue l’ucciso
E ne addusse il destrier col regal cinto
E lo stendardo e il serto in vaghe gemme
Tutto fregiato, al suo signor. Levarono
Fiere le grida le sue genti allora
E per gioia brandîr le insegne in alto
Sul dorso agli elefanti. Oh! ma dal vertice
Della montagna come ciò vedea
Prence Gushtàspe, come tosto in mezzo


<pb n="5.125"/>
— 125 —

Alla volante polvere non vide

Quel prence degli eroì qual vaga luna,

Io penso, disse, che il fratel mio dolce

Qual vaga luna, onde splendea pur sempre

Questo esercito mio, Zerìr illustre

E bellicoso, qual solea feroci

Belve atterrar, precipitato sia

Dal suo destrier, chè cessàr dalla corsa

All'improvviso i valorosi tutti

E dal colpir. Più non mi giunge il fero

Grido de’ prenci, e forse giace estinto

Quel signor di gagliardi. Or voi mandate

Ratto un corriero al contrastato campo

Fin là ’ve sorge de’ Turani al cielo

Il vessil bruno, e veggasi per voi

Il mio signor come morì. D’affanno

Già mi trabocca per sua doglia il core.
Era a tal punto il re, quando ne venne

Tal che versava lagrime sanguigne

Dagli occhi giù. Disse costui, volgendosi

A quel signor dell’ampia terra: Il tuo

Fratel diletto, come bianca luna,

De’ tuoi guerrier, della corona tua

Almo custode, gran vassallo al regno,

Zerìr, cavalcator di palafreni,

Ecco! hanno ucciso di Turania avversa

Miseramente i cavalieri! Il duce

De’ tristi maghi, Biderèfsh, lo stese

Ucciso e si recò la sua bandiera.

- Dell’eccidio di lui novella certa

Come gli giunge, manifesta apparve

Morte al signor dell’ampia terra. Tutta

Ei si squarciò la variopinta veste

In fino al piè, sparse d’abietta polve

-L’inclito serto imperial, poi disse

A Giamàsp generoso e -sapiente :


<pb n="5.126"/>
— 126 —

A re Lohràsp che dirò mai? Per quale,
Deh! per qual modo alle sue porte elette
Un messo invierò ? Che direm noi
Al vecchio padre? E a te, saggio vegliardo,
Che dir dovrò ? come potrei guardarti,
Chè avverso il fato un cavalier pugnace
Rapiva all’amor tuo? Deh! sciagurato
Figlio di re, sparisti ratto a noi
Qual sotto a nube, errante pel sereno,
Splendida luna! Or voi recate il mio
Destrier Gulgùn, qual cavalcò Lohraspe,
E gl’imponete di Gushtàsp regnante
L'’eretta sella. — E già si preparava
Quella vendetta a dimandarne, leggi
E norme di sua fe’ ponendo in opra,

Allor che esperto il consiglier gli disse:

Deh! t’arresta, o signor, chè non è bello
Che tu discenda a vendicar quel prode!

Del consiglier che seppe ogni secreto
Gushtàspe al cenno, giù balzò di sella
E si sedette ancor. Ma in pria sì volse
All’esercito suo. Qual è, dicea,

Qual è di voi come leon che Vl’inelito
Zerir caduto vendichi e il destriero
Sproni fra l’armi a vendicarlo e intanto
Riporti a dietro il palafren di lui

E la sella dipinta? Io qui prometto
Innanzi a Dio, signor del mondo; in quella
Solenne guisa che regnanti e saggi
Prometter dènno, che a chi primo innanzi
Il piede avanzerà dall’ampio esercito,
Darò in isposa la mia dolce figlia,

Humày leggiadra. — Ma dall’ampio esercito
Niuno il piede avanzò, niuno si mosse
Dal loco suo fra tanti eroi valenti.


<pb n="5.127"/>
— 127 —

VIII. Morte di Bîderefsh e fuga
di re Argiàsp.

(Ed. Calc. p. 1089-1094).

Isfendiàr intese allor che ucciso
Giacea quel prode cavalier, di prenci
Figlio bennato. Il padre tuo, fu detto,
D'alto affanno si strugge. Or sì! che un’aspra
Vendetta chiederà pel caro estinto !

Palma a palma bhattà quel valoroso,
Inclito in guerra, ed esclamò: La rea
Sorte nemica opra così! Quand’ io
Il vidi là ne l’orrida battaglia,

Di questo giorno desolato e trista

Sempre temetti. Oh! chi trafisse adunque
L'inclito sire, ad elefante eguale,

Gagliardo e forte? Oh! chi svellea dal suolo
L'erta montagna di lucente ferro ?

La sua bandiera e de’ suoi la falange.
E il loco suo lasciò a’ fratelli suoi,
Poscia, movendo, al medio punto entrava
Delle squadre, cingea l’armi guerriere
Ed il vessillo imperial ghermiìa
Rapidamente in pugno. Avea quel prode.
Cinque fratelli atti a sedersi in trono,
Famosi tutti, a re simili in vista,

Quali solean dinanzi a lui tenersi

Fermi a’ lor posti, chè di lui, sì forte,
Era costume sbaragliar falangi

In quell’impeto suo. L’uom valoroso,
Sostegno ai forti, così disse allora

A' prenci accolti: Eroi famosi in guerra,


<pb n="5.128"/>
— 128 —

O progenie di re, ciò ch'io pur dico,
Ascoltate con cura ed alma intenta,
Fidando in quella de l’eterno Iddio
Religion verace. Anche vi sia,
O prenci illustri, e manifesto e aperto
Che questo è il di che fede impura e stolta
Disciolta si farà da vera e santa
Religion. Ma della morte o d’altro
Danno improvviso non temete; alcuno
Mai non perì se non al tempo suo.
Che se qui a morte la fortuna avversa
Tutti vi mena, quale è mai più bella
Cosa quaggiù di gloriosa morte
In un assalto? Ai già caduti eroi
. Non volgete gli sguardi, oh! non cercate
Aita mai, nulla stimando questa
Vita mortal. Da meditar nel core
Codarda fuga rifuggendo fermi,
Evitando il timor di scender meco
In aspro assalto, de le lancie fulgide
Sospingete le punte in fiera giostra,
Insistendo pugnate, ardua mostrando
Prova e cospicua di valor. Se retta
Darete al cenno mio l’obbedienza,
Albergherà queste mie membra ancora
L'anima dolce, e grande per la terra
Il vostro nome si farà; qui, tutto
L'esercito morrà del vecchio lupo.
Isfendiàr era in tal’opra. Allora
Chiara venia del padre suo la voce
Dalla montagna. O prenci miei, dicea,
Rinomati fra noi, tutti a me uniti
Sì come al corpo l'alma mia si aggiunge,
Delle freccie, dell’aste e de le spade
Non abbiate timor, chè non è un varco
Di fuga innanzi al nostro fato. Giuro


<pb n="5.129"/>
— 129 —

Per la fede di Dio, per quel gagliardo

Isfendiàr, per l’anima diletta

Di Zerìr cavalier nobile e grande

Che in paradiso or si raccolse, ch’ io

Un regal foglio già inviai con cura

A principe Lohbràsp. Dinanzi a lui,

Antico re, questa promessa feci,

Che, quando fosse aiutatrice mia

La sorte amica, al ritornar da questo

Campo dell’armi, donerò la fulgida

Corona mia col trono mio regale

À Isfendiàr. — Tosto che udì la voce

Del genitor dalla montana vetta

Isfendiàr gagliardo eroe, signore

Di regal seggio e de le membra sue

Impetiloso, lagrimando innanzi

Chinò la fronte. Ei s'avanzò con l’asta

In pugno stretta, reclinato il capo,

Del genitor per la vergogna offeso.
Così, montato a un alto palafreno

Che bruna striscia avea sul dorso, pari

A Devo ardito che balzò dai ceppi,

Impetiloso fra le schiere avverse

Il giovinetto si calò. Davvero!

Che così cade su le rame sparte

Di vaga rosa la tempesta! Uccise

Turani assai, troncò lor teste, e quelli

Che da lunge il vedean, moriìan per tema.
Intanto, di Zerìr gran cavaliero,

Nestùr\il figlio eletto, uscì con impeto

Dalla sua tenda e corse de’ reali

Puledri al guardian. Dal guardiano

Del padre suo veloce un palafreno

Ei dimandò, qual monte che sobbalza,

D'erbe pasciuto e di sue forze intègro,

Indi gl’impose una dorata sella,




<pb n="5.130"/>
— 130 —

Tutto adornollo e sopra artificiosa
Una gualdrappa gli gittò, sospese
Al culmo dell’arcion quel suo nodoso
Laccio regal. Cinse l’usbergo, e poi
Balzava in sella e fieramente al campo
Con l’asta in pugno discendea. Sen venne
Da quella parte al contrastato loco,
La via cercando sino al padre ucciso,
E corse e ratto il palafren sospinse,
Assalendo, uccidendo e combattendo,
E a chi vedea de’ nobili di Persia
In quell’aspra sua via, chiedendo venne
Indizio alcun de l’inclita falange
Del padre suo. Zerìr, dicea, mi dite
In qual loco sì giacque, il padre mio,
Il forte cavalier, famoso in armi.

Eravi un prode valoroso, illustre
Domator di gagliardi e cavaliero;
Avea nome Ardeshîìr. Quel giovinetto
E nobil figlio dimandò a costui
La via diritta, e quell’eroe mostravagli
Ratto la via fino a color che ucciso
Gli aveano il padre. Ecco! dicea, nel mezzo
A un ampio stuol, d’accanto a quel vessillo
Bruno che vedi, giace il padre tuo.
Va, va, t’affretta, chè a quel loco appunto
Ei cadde. Forse una fiata ancora
Il volto ne vedrai! — Spronò il destriero
Quel figliuolo dei re; destò nel campo,
Con sterminio d’eroi, fiero tumulto,
Tanto incitò il destrier che il disiato
Padre raggiunse. Quando ucciso il vide
Sul tristo suol, mancògli il cor, la mente
Gli si smarrì, e sopra a lui gittossi
Dal culmo dell'arcion sul duro suolo
Alto gemendo, e disse: Oh! padre mio,


<pb n="5.131"/>
— 131 —

Che a me splendevi quale intatta luna,

Luce al mio cor, pupilla mia, diletta

Anima mia, tu con fatica e stento

Sì m'allevasti un dì, ma, poi che lungi

Andar volesti, a chi di mela cura

Hai lasciata perenne? Allor che queste

Inclite schiere t’affidò Lohraspe

. Mentre donava la corona e il trono

A Gushtàsp regnator, la terra nostra

E l’iraniche squadre in bella guisa

Ordinasti col senno, e la battaglia

Chiedevi in tuo desio! Chiaro si fea

L'inclito nome tuo per l'ampia terra

A tue voglie conforme; ucciso fosti,

Nè ogni tua brama si compia. Ma intanto

Io sì ne andrò dal fratel tuo, d’Irania

Al maggior prence, e gli dirò: « Discendi

Dal loco ove ti stai lieto e sicuro! ».
Anche restò per alcun tempo in atto

D'uom ch' è dolente, indi balzò in arcioni

«E se n'’andò con lamentoso pianto

Nella presenza del suo re, che assiso

Teneasi ancora al loco suo difeso.
Dissegli il re dei regi: Anima dolce

Del padre tuo, che festi onde le ciglia

Molli rechi di pianto? — E il generoso

Figlio de’ Kay così rispose: Oh! vieni,

Vieni, signor dell'ampia terra, e vendica

Il padre mio, chè veramente giace

Su quell’arido suol quel mio signore,

Ei che un giorno solea, fra le delizie,

Di muschio profumar la negra barba !
Dal garzoncello come udì que’ detti

Prence Gushtàspe, nuovamente il chiaro

Giorno per lui s'intenebrò. Davvero!

Che s'oseurò la dilettosa vista


<pb n="5.132"/>
— 132 —

A lui del mondo e quella sua persona

Alta e possente si piegò rattratta!

Ma disse poi: Recatemi, suvvia !

Il mio bruno destrier, la sopravveste

Ch’ io reco in guerra e la celata ancora!

Oggi, per vendicar l’estinto illustre,

Di sangue di valenti orrido fiume

Scorrer farò. Tale nel mondo un vasto

Incendio desterò, che gli astri in cielo

Rasenterà da questo campo il fumo.

; Come gli eroi, dal loco de l’assalto,

Da quel campo fatal de’ combattenti

Nell’ombre avvolto, che s'armava il sire

Chiaramente scovrir, pronto a discendere

Per dimandar la sua vendetta, Oh! noi, I

Dicean gridando, non sarem più mai

Consenzienti che il signor del mondo

E re dei re discenda a la battaglia,

Vendetta a dimandar! Perchè ordinarsi

Dovean le squadre? — Al re si volse allora

Il savio consigliero. Al fatal loco

Della battaglia non è bello, disse,

Che tu discenda. Il tuo destrier piuttosto,

Per ch’ei vi salga, tu a Nestùr confida

E del nemico a l’orrida battaglia

L’invia con quello. Ei sì, del padre suo

Si piglierà fiera vendetta, meglio,

Meglio d’assai di quanto puoi tu stesso.
Prence Gushtàspe al giovinetto eroe

Diè il suo Bihzàd e un nereggiante usbergo

E un elmo in bruno acciar. Si cinse i fianchi

Del prence estinto il figlio giovinetto

E in arcioni balzò del palafreno

Di color bruno. Allor, con fiero incesso,

Al medio loco dell’accolto esercito

Ei s'avanzò, montato al dorso eretto


<pb n="5.133"/>
— 133 —

Di quel bruno destrier vago e leggiadro.

Là, nel cospetto degli ordini lunghi

Dell’oste avversa, egli fermossi, e un alto

Liberando dal cor mesto sospiro,

Così gridò: Nestùr son io, del prode

Zerìr il figlio, contro a cui non scendono

Leoni arditi a contrastar. Ma dove,

Dov'è quel mago Biderèfsh che tolse

La bandiera di Kàveh ® — Allor che niuno

Al nobile guerrier diede risposta,

Il suo Bihzàd, nero qual notte, innanzi

Egli sospinse. Trucidò ben molti

De’ più possenti fra le avverse schiere,

Ma niuno incontro a tenzonar gli venne.
Principe Isfendiàr da questa parte

Senza novero o computo o misura

Nemici eroi mandava a morte; e allora

Che di Cina il signor lungi scoverse

Nestùr gagliardo, stirpe di guerrieri

E del seme de’ Kay, Deh! chi è costui,

Disse a'* Turani, che menar l’acuta

Asta ben sa ? De’ prenci miei travolse

Infinita una gente. O redivivo

Egli è forse Zerìr, gran cavaliero?

Quando Zerìr la prima volta scese

À me di contro, così appunto il suo

Destriero egli incitò. Dov'è quel mio

Eletto Biderèfsh ? Dategli voce

E qui ’l chiamate innanzi a me! — Sen venne

Biderèfsh a l’istante. In pugno avea

Di Kàveh il drappo violetto, assiso

Al dorso eretto del real destriero,

Cinto l’usbergo rilucente, quale

Un eroe suol recar. Così sen venne

Fino a prence Nestùr con fiero incesso,

A lui, che figlio era di prenci ed alma


<pb n="5.134"/>
— 134 —

Luce al drappel de’ combattenti. In pugno
Aveasi ancor quel brando avvelenato
Onde conquiso avea Zerìr gagliardo,
Agitator di palafreni. Allora
Con frecce e spade orribile tenzone
Fecer cotesti, il principe de’ maghi,
Nato in Turania, e di Zerìr il figlio.
Ma dell’orrido assalto al valoroso
Isfendiàr, figlio di re, fu tosto
Recato annunzio, ond’ei spronava ratto
Il suo destrier fin che raggiunse i due.
De’ maghi il prence come tosto il vide,
Ei pure, ei pur, dal mezzo de l'assalto,
Incitò il suo destrier, poscia, scorgendo
Incontro a lui precipitarsìi ardito
L’iranio prode, il velenoso brando
Gli avventò con gran forza alla persona.
Ben disiò di toglier la sua luce
A quella fronte che splendea; ma il ferro
Avvelenato non raggiunse il prode.
Allora, il prence cavalier la sua
‘Spada lucente strinse in pugno e un colpo,
Colpo vero d’eroe, drizzò al nemico
Là, del fegato al loco, e di tal guisa,
Che uscì la punta da l’opposto lato,
E il turanio guerrier dal palafreno
Cadde e spirò. Così vedea costui
Quale han poter di gran monarca i figli!
Isfendiàr discese dal cavallo
E il vecchio mago dispogliò di quelle
Armi lucenti di Zerìr estinto,
Famoso eroe. La testa gli recise
Dal corpo sfatto e di Zerìr si tolse
Il palafren di bel color, col suo
Alto vessillo. Anche portò la testa
Di Bideréfsh abietta. Un fero grido


<pb n="5.135"/>
— 135 —

Levò la schiera imperial. Davvero !
Che le chiostre del ciel quel fiero grido
Salendo penetrò! Vinse, fu detto
In liete voci, ed atterrò il nemico
Il prence nostro; or sì! ch’ egli discese
E il palafren di color baio addusse
Dell’estinto Zerir! — Quell’animoso,
Figlio di prenci, cavalier gagliardo,
Il palafren di color baio addusse
Di Zerìr al suo re, posegli innanzi
Del vecchio mago la recisa testa
E disse poi: Di tal che atterra e uccide,
Questo è costume e questa è legge, o padre!
Come compiuta ebbe la gran vendetta,
Al destrier di Zerìr novellamente
La sella ei pose, fieramente al campo
Dell’armi si calò. Tre parti ei fece
Dell’esercito suo, degno d’un sire;
. Una affidava a quell’eroe che gloria
Era de’ prodi suoi, figlio bennato,
A Nestùr giovinetto, e l’altra al suo
Dolce fratel. D'Irania eran cotesti
I gagliardi e gli eroi, principi illustri.
Per sè la terza ei riserbava, e un grido
Levò tremendo fra gli accolti eroi,
Qual nuvola tonante. Il garzoncello
Che alta recava la cervice e aspetto
Avea gentil, Nestùr valente, e l’altro,
Inelito e forte, Nush-azèr, quel prence
Bellirgero e gagliardo, in questi detti
Fecero allora giuramento: S'anche
Il suol profondo la nemica spada
Squarciar potesse, da l’orrendo assalto
Vivi non tornerem, non ritrarremo
Da questi empi giammai la nostra mano!
È stringean fermamente a l'ardua sella,


<pb n="5.136"/>
— 136 —

In così dir, la cinghia e s'avanzavano
Al fatal loco de la pugna. Allora
Che là dal mezzo i rapidi cavalli
Spronàr cotesti, i giovinetti irani,
Tutti gli eroi, balzarono dal loco
In un sol gruppo, e coi fulgidi usberghi
Fér più bello quel campo. Oh! quanti caddero,
Da lor trafitti, cavalieri in giostra,
Sì che angusto si fe’ l’orrido loco
Della battaglia! Tanto sangue in monte
E in piano scorse allor, che dentro al sangue
Volsero allora del mulin le rote.
Argiàsp che vide, s'avanzò con tutti
I prodi subi, co’ suoi famosi, e intanto
Isfendiàr, quel forte, alto sterminio
D’eroi nemici, dirizzò la lancia
Contro lo stuol dei Devi ardimentosi,
Semenza di Peghù, l’irsuto petto
Ne inchiovando alla schiena, onde ben molti
De’ più possenti ei trucidò. Ma quando
Vide e conobbe il principe di Cina
Che stanchezza venia ne’ prodi suoi,
( E niuno ardia, balzargli incontro e tutta
Iva a scompiglio la falange e indietro
Andava ancora impaurita, fermo
Tennesi al loco suo fin che del giorno
La luce declinò. Caduto il giorno,
Ratto in fuga ei si volse e ratto andonne
E al deserto volgea. Gl’Irani intanto
S’avventàr fieramente a quell’esercito
Senza confin d’eroi di Cina ed ampia
La strage ne menàr da tutte parti,
Nè alcun, per lo stordir della sua mente,
Ebbe d’alcun pietà. Ma poi che videro
Fuggirsi Argiàspe di Turania i principi,
Or che scendean da tutte parti rapidi

<pb n="5.137"/>
— 137 —

Colpi di spade, tutti a piè discesero

I più possenti ed all’eroe sen vennero,

Isfendiàr. Al campo elli gittarono

Gli archi turani, e le corazze fulgide.

Atte agli assalti dispogliando, in gemiti

Così rompendo a quell’eroe si volsero:
Oh! se grazia farà l’inclito prence

Al viver dolce de’ suoi servi, noi

A sua religion devotamente

Ci accosterem pregando e adoreremo

I sacri Fuochi per la terra. — Eppure

Quelle parole non degnàr di pregio

I guerrieri di Persia in niuna via,

Ma tanti trucidàr pel vasto campo

Nemici eroi, che re Gushtàspe un'alta

Pietà ne sentì al cor. Come le voci

Lamentose egli udì, grazia concesse

A lor persone ed a la dolce vita,

E all’esercito suo, gagliardo e prode,

Mandò tal grido, ei valoroso prence,

Figlio illustre di regi: Incliti Irani,

Addietro omai dall'’ampio stuol di Cina

Vi ritraete. Or che disperso e rotto

È l’avverso drappel, la man si tolga

Dall’eccidio per voi. Dolenti ei sono,

Caduti d’alma e abbandonati. Oh! via,

A questi cani fate grazia omai

Di lor vita sì grama! Anche dal prenderli

Ritraete Ja man, d'aspre catene

Non li gravate, non spargete il sangue,

Non fate impeto in lor, non calpestate

Gli uccisi eroi, ma percorrendo il campo

Ghi ebbe ferita, numerate, e niuno

Si faccia prigionier per quella santa

Anima di Zerìr, nè vi tenete

Più lungamente al palafren sul dorso!


<pb n="5.138"/>
— 138 —

Come la voce del suo prence intese
L'esercito fedel, si volse a dietro
Da que’ feriti. Fean ritorno tutti
Agli steccati, e ritornando lieti
Di lor vittoria, fieramente i timpani
Di colpi tempestàr, sì che per molta
Gioia che avean, per quella notte al sonno
Le ciglia non chiudean. Di Rùstem prode
Era ben degna tal vittoria! Allora
Che si fuggi la tenebrosa notte,
Mentre pel piano e pel deserto il sangue
Ancor scorrea, coi duci de l’esercito :
Discese a contemplar l’orrido campo
L’inelito sire e valoroso. Attorno
Ei s'aggirò fra quegli uccisi, e quale
Vedendo ei conoscea, piangeane il fato
Oltre passando. Anche il fratello ei vide
Miseramente trucidato, al suolo
Giacente in-guisa turpe. Oh! quando il vide
Così trafitto e abbandonato e misero,
La veste imperial tutta da l’alto
Sul petto ei si squarciò ! Ratto discese
Dal suo destrier di vaghe tinte al suolo
E cacciossi le mani entro la barba.
Re dei forti di Balkh, amara, ei disse,
‘Per te noi femmo nostra vita! Oh! prence,
Oh! re sovrano, oh! cavalier pugnace,
Eletto eroe! Sostegno mio tu fosti
E difesa alla terra, a nostra stirpe
Gioconda luce e serto d’ogni prode !

E s’avanzò, raccolse quell’estinto
Dal suol calpesto e di sua man ne asterse
Il chiaro volto. Entro d’un’aurea bara
Ei lo depose. Oh! detto avresti, nato
In sua famiglia mai Zerìr non fosse !
In arche ei fe’ depor nel suo cospetto


<pb n="5.139"/>
— 139 —

Gli eroi più illustri e i giovani guerrieri
E comandò che tutti numerati

Fossero i morti e qual cadea ferito,
Fuor si traesse. Al loco de l’assalto
Attorno s'aggiràr gli eroi superstiti,

Il piano, il monte, i rapidi sentieri

E il deserto cercando. E fùr gli uccisi
D’iranio sangue trentamila; i prenci

A mille ne salîr con cento ancora
Sessanta e sei. Mille e quaranta gl'incliti
Ch' ebber ferita, quali pur di sotto

Eran scampati a le tremende piote
Degli elefanti. Ma fùr centomila

De’ nemici gli estinti, ed ottocento

Ne fùr gl’illustri e gl’incliti fra l’armi,
Quande a tremila con dugento ancora

I feriti sallan. — Deh! a questa terra,
Fin che tu puoi, non soffermarti a lungo!

IX. Propagazione della fede di Zerdusht
per Isfendyàr.

(Ed. Calc. p. 1095-1097).

De’ Kay l'inclito re, prence famoso,
Dal fatal campo della pugna al suo
Trono si rese. Allor si volse e disse
A Nestùr giovinetto: Al primo albore
Che diman spunterà, questa mia gente
All’inclita addurrai terra d'Irania. ;

Il duce eletto, al primo albor che apparve,
I timpani battè, sì che le ricche
Suppellettili sue l’iranio stuolo
Tutte raccolse. Ver l’irania terra
Lieti s'incamminàr, festosi in core,


<pb n="5.140"/>
— 140 —

Bramosi ancor d'altre battaglie, e ancora
Tutti seco portàr gli eroi feriti,

Non uno abbandonàr di que’ trafitti

E non un di que’ morti. Al suol d'Irania
Li reser tutti ea gente in medic’arte
Esperta e dotta li affidàr pur anco.

Poi che tornato a l’inclita sua reggia
Fu il signor de la terra, al maggior figlio
La dolce figlia sua diede in isposa,
Humày leggiadra, ma lo stuol de’ forti
A Nestùr affidò nobile e grande,

Chè tale era a que’ dì norma e giustizia
Della gente di Persia. A lui la cura

Di diecimila de’ suoi prenci ei diede,
Astati e forti e cavalieri, amanti

Di gloria in terra, e fe’ precetto e disse:

Eroe che l’asta impugni, or del turanio
Prence su l’orme corri tu. Passando
Di Khallùkh e d’Ayàs per le campagne,
Quale ritroverai vivo mortale,

Del padre tuo per la vendetta uccidi.

Quindi, ogni cosa ch'era d’uopo a lui,
Qual d’aita sarìa, liberalmente
Senza misura o computo gli volle
Il gran prence donar. Nell'ora istessa
Trasse con sè l’esercito guerriero
Nestùr, ed al suo trono e al loco suo
Il re sì assise de la terra e in fronte
Serto cinse regal; tutti in un gruppo
Accolse i prodi suoi. Schiudendo allora
De’ tesori le porte, ampi donando
E ricchi doni, fe’ beato e lieto
L’armigero drappel. Città munite
Ai principi donò, tutti onorando,

E alcun che senza doni ivi restasse,
Lasciar non volle. Di regal dominio



<pb n="5.141"/>
— 141 —

A chi degno gli fu, regal dominio

Conferì liberal; diè dignitadi

A chi di nobil grado aveasi merto.

E come poi, qual convennesi a stato

D'ognuno, un dono ei diè, tutti a lor case

Rimandò salutando. In lieta pompa

Tornando poscia al trono suo reale,

Chiuse le porte della reggia, e l’alto

Suo trono imperial novellamente

Salì. Precetto ei fea che s’accendesse

Il sacro Fuoco, ed aloè che invia

India ferace, vi si ardesse. Il tempio

Del sacro Fuoco di purissim’ auro

Il pavimento s’ebbe, i legni suoi

Fùr d’aloè, d’ambra splendente e pura

Il suol cosparso. L’opera del tempio

Ei sì compiè con giuste norme e leggi,

Indi la Casa di Gushtàspe il disse.

Cenno fe’ poi che su le porte sante

Dì quel delubro sacerdote eletto

Stesse Giamàspe, indi un suo foglio ei scrisse

Aì sapienti per la terra. Iddio

Non volle, ei scrisse, umiliarci. In chiaro

Giorno ei voltò le nostre notti oscure,

Chè vincenti ei ne fe’ per tutte nostre

Più dolci brame. Maledetto andonne

Argiàsp, restammo noi qui benedetti.

Chi seppe ciò se non chi fece il mondo?

Ma voi, come udirete esta vittoria

Del vostro re, date tributi e doni

A chi s'inchina al fiammeggiante Fuoco.
L’imperator, sire di Grecia, allora

Ch’ebbe novella andar beato e lieto

L’iranio sire, Argiàsp caduto, un messo

Con doni eletti gl’inviò, fanciulli

E destrieri bardati. Anche de’ Bèrberi


<pb n="5.142"/>
— 142 —

Il maggior prence e tutti i re dell’India,

Tutti i regi del Sind, mandàr tributi.
L’eroe famoso, d’inclita fortuna,

Sedendo un giorno al trono suo reale,

Sì glorioso per la terra, accolse

Nel suo cospetto i prenci tutti, i grandi,

I re discesi da regal semenza,

Del suo dominio. Anche innanzi gli venne

Isfendiàr, famoso eroe, recando

Dal capo di giovenca in pugno stretta

La ferrea clava. Su la fronte avea

Di regal foggia un elmo, e sotto a l’elmo

Risplendea come luna in ciel sereno

Il volto suo leggiadro. Ei s’arrestava

Nel cospetto del re sì come servo,

Chinato il capo ed inserte a le ascelle

In atto umil le braccia. Allor che in volto

. Il rimirò de l'ampia terra il sire,

Davver! che più d’assai della sua vita

E del suo regno l’ebbe caro! Un poco

Sorrise e disse: E che? di far battaglia,

Guerriero Isfendiàr, non ti vien forse

Desio potente in cor? — Rispose il forte,

Di spada gran maestro: È tuo, signore,

Il far comando, chè regnante sei

E tutto il mondo t’è soggetto. — Allora

Prence Gushtàspe rinomata un’aurea

Corona gli donò, tutte gli schiuse

De’ tesori le porte. Anche affidògli

Tutte d’Irania le solerti cure,

Chè possanza d’eroe veracemente

Il giovinetto avea. Gli diè un vessillo,

Tesori e mano di gagliardi ancora,

E sì gli favellò: Non è ancor tempo,

Figlio, per te di regal seggio! — Balza,

Balza, gli disse poi, ratto in arcioni



<pb n="5.143"/>
— 143 —

E adduci alla mia fè tutte le sparse

Terre del mondo. — Allor, quel valoroso,

Figlio di re, di spada gran maestro,

Con l’esercito suo -tutte correndo |

Le sparse regioni, in Grecia e in India

Discese ratto e passò il mare e quella

Terra toccò che ognor nell’ombre è avvolta.
D’India e di Grecia, della terra adusta

Di Yemèn i possenti, ecco! a quel prode

Epistole inviàr. La fede buona

Accolsero da lui, ne dimandando

Esplicazion verace. E quella fede

Buona esplicava Isfendiàr, cedendo

A precetto di Dio, possente, altore;

E come poi di quella fè preclara

Ebber certa notizia, inclita norma

E legge vera si prendean da lui,

Gl’ idoli ardean, da l'alto de’ lor troni

Gittati al suol, degl’idoli nel loco

Le sacre vampe a suscitar correndo.

A re Gushtàspe anche inviàr concordi

Lor lettere così: La fè novella

Da Isfendiàr noi ricevemmo. Il sacro

Cingolo a’ fianchi ci siam stretto, ed ei

Compiva il rito. Or non si vuol tributo

Richiedere da noi, chè noi ci femmo

Adoratori d’una fede e giusti

Fummo per essa. Mandaci, signore,

Il Zendavesta di Zerdùsht profeta!

Come lesse de’ principi que’ fogli

Sire Gushtàspe, al trono suo tornando

I suoi fedeli convocò. Mandava

Il Zendavesta in ogni parte attorno,

Ad ogni prence, ad ogni in armi illustre,

E comandava che quel figlio suo,

Eroe famoso, tutte percorresse


<pb n="5.144"/>
— 144 —

Le quattro region dell'ampia terra.

Il prence allora, in ogni loco o parte
Ov° ei scendesse, non trovò che alcuno,
Per voglia rea di contrastar, venisse
A lui di contro. Cessero volenti

Al cenno suo tutti i gagliardi e i tristi
Dal mondo si celàr tutti d’un tratto.
Come poi l’ampia terra al padre suo
Cesse così, novellamente l’aureo

Cinto disciolse il giovane guerriero

Da’ fianchi e in trono si posò, qual prence
Della stirpe de’ Kay. Breve riposo

Prendeasi allor co’ suoi guerrieri, e intanto

Il suo fratello Fershid-vèrd chiamava,
Fuori traeva armigeri valenti
E un ampio stuolo. A Fershid-vèrd allora
Molte donò monete d’or, d’argento
Gran copia ancora col dominio aggiunto
Di Khorassàn, e accommiatollo poi.

Dopo ciò, come volse in ciel stagione,
Per lui di certo a la novella fede
Il mondo si volto. Mandava un messo
Al genitore Isfendiàr. Signore
Inclito e vincitor, gli annunziava,
Io veramente ricondussi il mondo
Alla gloria di Dio; per l’ampia terra
L'ombra si stese del vessillo tuo
Che un’ aquila sormonta. Ecco! timore
Alcun non ha di questo o quello; in terra
. Non è mortal che senz’argento ed oro
Viva meschino. Splende omai qual loco
Di paradiso questo mondo, e colti
Son tutti i campi ed ogni loco i semi
Accoglie e nutre. I cavalieri miei
Ne hanno il governo e cura l’opre agresti
Il pio colono a’ campi suoi fiorenti.



<pb n="5.145"/>
— 145 —

Così per alcun tempo a questa legge
Il mondo intero s' informò. Celata
Allor si tenne ogni opera malvagia.

X. Sospetti di Gushtàsp.

(Ed. Calc. p. 1097-1101).

Il re guerrier sedeva un giorno e liete
Passava l’ore con alquanti amici.
Ma un uom superbo eravi ancor che nome
Avea Gurèzm, illustre in guerra e d’armi
Esperto assai. Nel core avea costui
Per Isfendiàr un odio antico, e quale
Fosse principio a l’ostinata cura
Davver non so; ma udii che di Gushtàspe
Congiunto egli era, e di Gushtàspe al figlio
Sempre nemico e avverso. Ogni fiata
Che si tenea d’'Isfendiàr parola,
Molto mal ne dicea, molto biasmava
Quel valoroso. Anch’ ei sedea, quel giorno,
Nella presenza del monarca illustre,
Pallido per invidia ambe le gote,
Dell’odio antico nero il cor. Sermone
Cadeva allor sul regal figlio. — Or vedi
Qual diè principio all’arti sue quel tristo. —
Palma a palma ei battè subitamente
E gridò fiero: È qual nemico un figlio
Di cor malvagio! Non è bello tanto
Esaltarlo così nella presenza,
Chè sì mi disse d'illibata fede
Un sacerdote: « Allor che prence un figlio
Si fa con molto ardir, tristi più assai
Del padre suo fannosi i giorni. A_ servo
Che si ribella al suo signor, la testa
Recidere convien, sì come è giusto ».




<pb n="5.146"/>
— 146 —

Poi che Gushtàspe dimandò cotesto
A quell’uom da secreti, a lui, che tutto
Ciò conoscea, qual fè, qual di colui
Secreto fosse, al re de’ Kay rispose
Il mentitor: Non è ben questa, o prence,
Ora propizia a dir secreti! — Sgombro
Fe’ allora il loco il re dei re, poi disse
Al tristo ingannator: Vienmi da presso.
Svela ciò che sai tu, partitamente
E innanzi a me, qual è secreto ascoso
D'esti nemici miei, che l’infernale
Serpe adoran prostesi. — Ecco! rispose
Gurèzm ingannator, prudenza antica
Nulla richiede fuor di ciò ch'è bello
E si conviene. Liberommi il prence
D'alta necessità dalla rancura
In questa vita, e ben sarà che nulla
Io nasconda al mio re. Non io per certo
I miei consigli tacerò al cospetto
De l’iranio signor, quand'’anche il detto
Non gli piacesse, nè il secreto mio
In alcun modo celerò, quand’anche
Ch'io gli parlassi ei non volesse. Ancora
S'io favellassi, ed ei già non gradisse
Ciò ch’ io dico, ascoltar, meglio saria
Che alto secreto gli covrir. Ma sappi,
Sappi adunque, o signor, che guerra appresta
Isfendiàr. S'accolgon presso a lui
Schiere infinite, chè da lui sen vanno
Tutti gli audaci di tua terra. E a tale
Egli è già, che ben tosto in rie catene
Ei ti porrà, chè questa ei non gradisce
Tua possanza di re. Che s'ei ti vince
E ti carca di ceppi, il mondo intero
Dominerà con l’armi sue. Tu sai
Che Isfendiàr tale è suerrier che pari


<pb n="5.147"/>
— 147 —

Non ha in battaglia. S'egli attorce il suo
Laccio tremendo, no davver! che incontro
Nè manco il sol discendergli vorria !
Veracemente quel che udii, signore,

Io qui ti dissi. Tu fa senno e pensa,
Chè a te consiglio, a te comando spetta.
Poi che disse Gurèzm queste parole

A l'iranio signor, l’inclito sire

Attonito restò. Disse: Oh! chi mai

‘Cosa vedea strana cotanto? — Mesto
Fecesi e sdegno contro il figlio accolse
Nè il vino delibò, nè alla sua gioia

Si volle abbandonar, ma sospiroso

In disparte sedette e senza cena.

Poi, quella notte, non discese a lui

Fra’ suoi pensieri il dolce sonno, accolta
Entro nel petto una mordace cura

Pel figlio Isfendiàr. Quando sul monte
La prima aurora si mostrò, nel tempo
Che spegnesi degli astri in ciel la luce,
L'avveduto Giamaspe ei si chiamava,
‘Qual era consiglier di re Gushtàspe,

E gli dicea: Tu vanne, amico mio,

Da Isfendiàr; chiamalo a te, poi ratto
A me l’adduci. E digli in pria: « Faccenda
Grave s'appresentò; vieni! o signore

Di regioni, chè di te fa d’uopo;

Senza di te non si potria l'impresa

In niun modo compir ». — Così dicendo,
Lettera scrisse ancor ferma e severa

In questi accenti : Fortunato ed inclito
Isfendiàr, questo Giamàspe antico

Io sì ti mando, lui, che già vedea

Il volto santo di Lohràspe. Allora

Che tu il vedrai, t’accingi ratto a’ fianchi,
Vieni con lui sovra un destrier veloce.


<pb n="5.148"/>


— 148 —

Che se tu dormi, rapido ti leva,

Se in piè tu sei, non indugiarti. — Il saggio
Così partia, recandosi l’epistola

Del suo signor, passando le montagne,
Superando il deserto arido e nudo.

Isfendiàr in dilettosa caccia

Era al deserto da que’ dì; una voce

Dal deserto gli diede un de’ compagni,
Aver mandato l’inclito signore

Giamàspe antico. Ed ei meravigliossi
Quella voce in udir, crucciossi, eppure
Sorrider volle. Quattro figli eletti
Isfendiàr si avea, leggiadri in volto,
Cavalieri in battaglia. Uno era detto
Behmèn e l’altro Mihr-i-nùs, il terzo
Azer-afrùz, in Tus nudrito, e il quarto
Nush-azèr valoroso; era costui

Sempre intento a levar del sacro Fuoco
I templi arcati. Or, così disse al prence
Behmèn, inclito figlio: Il capo tuo
Adorni, o padre, giovinezza eterna!

Ma il mio padre e signor tale fe’ un riso,
Che rinvenirne non poss'io la strada

A intendere che sia. Dimmi, signore;
Perchè hai sorriso qui? beh! perchè mai
Al rider lieto ci chiudesti il labbro!

Rispose: O figlio, alcuno a me qui viene

Del re nostro da parte in questo tempo |
Ira ei si prese contro a me; quel core
Contro al suo servo s'aggravò. — Soggiunse
L’inclito figlio: Oh! perchè mai? Che festi
Contro al signor di nostra terra? — O figlio,
Disse quel prence di regnanti, colpa
Io non conosco in verso al padre mio,
Se non forse che in terra io la novella
Fede inseg nai, per tutto il mondo i sacri



<pb n="5.149"/>
— 149 —

Fuochi accendendo. Alla diritta via
Col tagliente mio brando io ricondussi
Ogni mortal. Ma qual potria nel core
Odio aver contro a me d’Irania il prence?
Quel cor più veramente un tristo Devo
Guastò con l’arti sue, ch’ ei follemente
A pormi in ceppi disiando anela.

A questo punto il giovinetto prence
Era col figlio suo, quando la polve
Di gente che venia, lungi mostrossi,
E Isfendiàr come da lungi, a l’alto
Della montagna, la volante polve
Ratto scoverse, ben conobbe a lui
Venirne un messaggier. Così gli andava
Rapido incontro de’ regnanti il figlio.

Come l’un l’altro in quel sentier scoverse,
Dai veloci destrier d'un moto istesso
Giù balzarono al suol, vennero a piedi
Ambo gl'’illustri, il giovinetto prode
E il vecchio saggio. Isfendiar fe’ inchieste
E disse: Oh! come sta l’inclito e forte
Signor d'Irania? — Bene sta, rispose,
E lieto ei vive, — E gli baciò la fronte
E porse il foglio, indi annunzio gli diede
Veracemente d'ogni cosa, un Devo
D'Irania il prence dalla via de’ giusti
Aver distratto. Disse allor quel prode
Al sapiente: Oh! che mai pensi in questa
Ora per me? Che s'io discendo teco
Alle porte del re, non certo il padre
Farà di me giusto governo; e s’io
Obbediente non mi torno a lui,
Chiaro farassi che la fronte altera
Sottratta avrò da servitù. Deh! pensa
Ferma difesa in ciò, saggio vegliardo,
Chè non è bello ch'io rimanga incerto


<pb n="5.150"/>

— 150 —

E inerte qui. — Belligero sovrano,
Il savio disse, che se’ vecchio in tua
Alta prudenza e giovinetto ancora
Nella persona tua, tu sai che l’ira
D'un genitor contro il suo figlio stesso
È più dolce d'amor caldo verace
Che abbiasi un figlio inverso al padre. E devi,
Devi partir; questa è la via, chè sempre
Egli è tuo re, qualunque cosa ei faccia.
Raffermaronsi in ciò, quindi tornarono
Il messaggiero e "1 giovinetto prence
Che alta recava la cervice. Accolse
Isfendiàr in dilettoso loco
Il vecchio saggio, e delibàr la stilla
Ambo d'un vin giocondo. Alto sedette
All’altro giorno Isfendiàr sul trono,
E poi che l'assemblea di tutti i prodi
Ebbesi innanzi, a Behméèn valoroso
L'esercito affidò. Partiasi allora
Da que’ lochi deserti in compagnia
D’alquanti eroi, del nobile sovrano
Alla reggia scendea, con l'elmo in capo,
Col cinto a’ fianchi. Allor che intese il prence
Che il suo figlio venia postasi in fronte
La celata de’ Kay, tutti raccolse
E grandi e umili a sè dinanzi, e innanzi
Il Zendavesta si locò. Fe’ assidere
A’ lor sedili i sacerdoti e poi
Fe’ menarsi quel giovane sovrano,
Di spada vibrator. Venne l’eroe
Levate ambe le man, venne, e accostandosi
Omaggio rese al padre suo. Fermossi
A luì dinanzi come servo, il capo
Chinato innanzi, ambe le mani inserte
Sotto le ascelle. Il re de’ regi allora
Ai sacerdoli, ai sapienti, a tutti
I duci degli eroi, si volse e disse:





<pb n="5.151"/>


Deh! che direste voi se nobil prence
Si nutricasse con disagio e cura
Un figlio suo, nel tempo ch’è del latte,
Alla nutrice l’affidasse, e poi
Ponessegli sul capo aurea corona
E sì ’l curasse fin che grande ei fosse,
Apprendendogli ancor la via diritta,
E n’avesse rancura? E l’uomo illustre
Grave disagio si torrebbe, l’arte
Del cavalcar, già di battaglie sperto,
Mostrando al figlio suo. Giunge a’ perfetti
Suoi dì frattanto il nobile rampollo,
Come raggiugne l’alto suo splendore
L’auro all’uscir dalla miniera. Cercalo
Chi l’ama e vuol, favellano di lui
I dicitori assai. Ed egli intanto
Vince in battaglia e cavalier sì mostra
Abile e forte, in genial convito,
In aspro assalto egli è signor di tutti.
Così ei conquista l'ampia terra e degno
Si fa del serto imperial. Ma intanto
Ch' egli è vincente e leva in alto il capo
E la persona, invecchia il padre suo
E siede solitario entro la reggia.
Quel padre allor nulla non ha del trono
Della corona in fuor, ma tiensi in casa,
Di masserizie qual custode, e il figlio
Regge la terra ed ha vessilli e squadre,
Mentre d’un serto d'or, d'un regal seggio
. La vuota pompa al genitor rimane.
Ma niuno ciò credea. Ciò udì qualcuno,
Forse, a narrar di voi? SÌ, sì, per trista
Voglia di serto e di regale elmetto,
Al padre suo recidere la testa
. Brama dal busto un figlio ingrato, e ancora
Mena a l'assalto contro a l’infelice


<pb n="5.152"/>
— 152 —

I suoi gagliardi, accomodando il core
A pensier truce di pugnar con lui!
Vecchi, che dite voi? Qual di tal figlio
‘Degno governo far dovrebbe il padre?
Risposero que’ saggi: O re, tal cosa
Mai non piovve ad alcuno entro la mente.
Un padre vivo e di regal possanza
Bramoso un figlio, cosa è tal che nulla
Cercar potresti di più avverso e duro.
Ecco quel figlio, sclamò il re, che i giorni
Minaccia al padre suo! Ma, qual n’è degno,
Di ceppi il graverò, di tal catena,
Che d’essa mai non aggravò qualcuno
Un temerario. — Oh! nobile signore,
Dissegli "1 figlio, disiar tua morte
Come, oh! come potrei? Colpa non veggo,
Inclito re, che in tutti i giorni miei
Abbia commessa; e quando mai, signore
Di libero voler, pensato avrei
Questo nel cor per minacciar tuoi giorni ?
Ma tu sei re, comando a te si spetta,
Ed io son tuo, son cosa tua le ferree
Catene e il carcer tetro. Or tu comanda
I ceppi miei, m’uccidi anche, se il vuoi;
Ma tranquillo è il cor mio, calma è la mente.
_E il re dei re: Ceppi recate, forte
Impigliate costui, nè vi restate!
I fabbri allor catene e ferrei ceppi
E vincoli recàr sonanti e grevi,
E all’infelice, del signor del mondo,
Là, nel cospetto, avvinsero le mani
Ed avvinsero i piè. Così gli avvinsero
Con ferrei nodi i piè, che amaramente
Ognun che il vide, lagrimò. Fu addotto
Un elefante allor fiero e selvaggio
Qual è di fiume rapida corrente,


<pb n="5.153"/>
— 153 —

E Isfendiàr levarono sul tergo

Della furente belva. Ecco! il menarono
Via dal cospetto del suo padre illustre,
Di Gunbedàn fino al castello, d’atra
Polve di duol sparsa la fronte, e quivi
Nel castello il chiudean su la montagna.
Quattro colonne di lucente ferro
Drizzaron poi, con ferrei nodi a quelle
Fermamente il legàr. — Deh! che dal trono
Così ei cadea, così precipitava

La sua fortuna! — Ma custodi a lui
Ponea Gushtàspe alquanti valorosi,

Figli d’antichi eroi, trafitti al core
D’antica doglia, co’ sembianti offesi.
Così vivea nel suo dolor, piangeva

A quando a quando il misero guerriero.

XI. Riscossa d’Argiasp.

(Ea. Calc. p. 1102-1108).

Lunga stagion passò, quando si volse
Per andarne al Sistàn l’iranio prence,
Ivi a bandir la spirital dottrina
Del Zendavesta, a farne i sacerdoti
Testimoni con lui. Come vi giunse
L’inclito re, vennegli incontro il duce
Degli armigeri accolti in quella terra,
Principe del Nimrùz, qual si chiamava
Rùstem, gagliardo cavalier, di molte
Cose già sperto, eguale a Sam. Ne venne
Con l’antico Destàn ch’ eragli padre,
Con principi ed eletti, alla sua reggia
Avvezzi ad albergar. Menaron seco
Per l’ampio calle e musici e cantori,


<pb n="5.154"/>
— 154 —

Con festosi concenti in ogni parte

Da confine a confin. Così discesero
Gioiosamente per la via diritta
Incontro al sire, e di tal gioia aperta
Gushtàspe illustre giubilò. Quel grande
Ospite lor menarono ì gagliardi

Di Zabùl nella terra, e innanzi a lui
Riverenti restàr sì come servi.

Indi imparàr da lui lo Zendavesta

E sedetter compunti e il sacro Fuoco
Acceser su l’altar. Due furon gli anni
Che ivi passò ne l’ospital dimora
Prence Gushtàspe, e cibo si prendea
Col figliuolo di Zar. Ma quanti attorno
Eran monarchi in vicine castella,
Come udìan di Gushtàsp, come intendeano
Che di catene del regno il vassallo
Carco egli avea, quell’inclita persona
Tormentando col ferro, e che disceso
Era in Zabùl qual di novella fede
Apportatore, agl’idoli imprecando

Che venerò d'Adherbigiàn la terra,
Tutti d’un moto rupper fede a lui,
Tutti si dipartîr dal suo comando

Con ribelle desìo. Ma poi che giunse
Anche a Behmèn la dolorosa nuova
Che innocente gli avea carco di ceppi
Il padre suo l’iranio sire, tutti
D’Isfendiàr i principi guerrieri
Discesero di là mesti e dolenti

E vennero così dell’infelice

AI tristo albergo. Oh sì! vennero a lui
Piangenti e offesi i nobili figliuoli

De’ Kay regnanti. A confortarlo intenti
Ivi restàr, nel tenebroso carcere

Nol lasciaron giammai senza compagni.


<pb n="5.155"/>
— 155 —

Ma venne poscia al principe di Cina
Annunzio certo, da le vaghe stelle
Del Sagittario esser discesa a un tratto
L’errante luna a insidioso loco,
Sdegnoso re Gushtàspe il figlio suo,
Isfendiàr, a Gunbedàn munita
Aver mandato in turpe foggia e intanto
Ai campi di Zabùl da Balkh venendo,
Del figlio di Destan ospite grato
Esser disceso a quella terra. Ed ora
Stannosi nel Zabùl, ospiti addetti
A _Zal antico, ì prenci irani, e scorsi
Due già son gli anni da cotesti evènti.
In Balkh frattanto, ove Lohràspe togli,
De’ guerrieri d’Irania alcun non resta,
Del popol suo non resta alcun, ma soli,
Adoratori del fiammante Fuoco,
Settecento vi stanno, alto levate
E supplici le man dinanzi al Fuoco.
Argiaspe, sire di Cighil, chiamava
Tutti i principi allor, voglia infondendo
Per assalir prence Lohràspe. Voi
Sappiate, ei disse, che al Sistàn discese
Con l’esercito suo Gushtàsp regnante,
Ch’ ei soggiorna in Zabùl co’ prodi suoi,
Che non rimase in tutta la sua terra
Un solo cavalier. Tempo gli è questo
Di vendetta cercar! D'uopo è munirci
Ed apprestarci! Isfendiàr, quel suo
Valoroso figliuol, geme costretto
In gravi ceppi. Or, chi è di voi, d’arcani
Sagace scrutator, qual per me scorra
La via lunga e nascosa? Ei non dovria
Strade aperte calcar, ma veramente
I sentieri inaccessi, ond’egli sappia
Degl'Irani novella. — Eravi un mago,


<pb n="5.156"/>
— 156 —

Sutùh n'è il nome, scrutator d’arcani,

Ratto camminator. Disse costui:
Camminator son io, sagace e accorto.

Ciò che t’è d’uopo, ciò che vuoi, tu dimmi.
Disse di Cina il re: Scendi in Irania,

Con sapienza e con desio tu osserva

In ogni parte. — Camminò la via

Quello d’arcani scrutator maligno

E in Balkh eletta entrò, dove l’ostello

Era de’ prenci. In quell’albergo illustre

Ei già non vide re Gushtàsp, ma solo

Trovò Lohràspe adorator del Fuoco.

Allor, tornando, tutte al re di Cina

Le cose disse che trovò, toccando

Per riverenza con la faccia il suolo;

E Argiàsp che il seppe, s'allegrava, e intanto

Dal diuturno suo dolor l’afflitta

Anima disciogliea. Tutti i suoi prenci

Raccolse allora e disse ratto: Andate

A radunar le disperse falangi. |
Dell’esercito allor tutti ne andarono

I capitani per deserti e monti

E per lochi d’armenti, e al re sovrano

Le sue falangi radunàr, gli eletti

Suoi cavalieri in quella terra. Allora

Che centomila di Khallùkh, trascelti

Astati cavalier, si radunarono,

° Porsero ascolto del regnante illustre

Al precetto sovrano; ogni lor possa

E l’anima gli offrìîr devota e pia.


<pb n="5.157"/>
— 157 —

XII. Osservazioni di Firdusi ai versi
di Dekîki.

(Ed. Calc. p. 1103-1105)

Intanto, o narrator d’accorto ingegno,
Tì ritorna al tuo dir. — Le sue parole
Fin qui trasse Dekìki, allor che il fato
Addusse a fin la vita sua. Rapia
L'anima sua da questa vita breve,

Poi che molto ei soffrì dolore in terra,
Nè ricordo ei lasciò; sole restarono
Queste parole sue mal ferme e grame,
Ch’ egli non visse fin che il libro suo
Addur potesse al termine segnato,

Da foglio a foglio il calamo guidando.

Or tu imprimi nel cor queste parole,
Queste parole sapienti e grate,
Che Firdusi dettò. — Quando a me venne
Questo libro alla man, la rete mia
La sua preda attendea. Bene osservai
Di Dekiki poeta il verso e l’opra,

Ma fiacca mi parea; molti rinvenni
Distici errati. Pur gli scrissi e tutti

Sì gli notai, per che il mio re vedesse
Qual è non bello poetar. Son due

Gemme diverse, e mercatanti due

Di gemme son pur qui. M'ascolti adunque
Il mio signor. — Quando parlar t’è d’uopo
In questa guisa, non parlar, di questa
Rancura non gravar l’anima tua.

Che se tu incontri afflizion dell’alma,
Alta iattura a la persona, vedi:

Che meglio fia se miniera non tocchi


<pb n="5.158"/>
— 158 —

Donde non puoi cavar gemma lucente.
Se ingegno tu non hai che ratto scorra
Come un’onda fluente, a questo libro
D’antichi re.non por la mano, e quando
E forza pur che restisi digiuna
La bocca tua, meglio è lasciar, che desco
Senza cibi apprestar. — Ma un libro illustre
Io vidi sì, ricco di vaghe istorie,
Di sapienti di gran mente e senno
Inclito verbo. Eran leggende antiche,
Ma dette in prosa, e lungi dal pensiero
Di verseggiarle era la gente allora.
No, no, di verseggiarle alcun non ebbe
Disegno in cor, sì che il mio cor beato
Di gran pensieri si fe’ ingombro. E intanto,
Se pur non è maggior computo vèro,
Duemila trascorrean su quelle istorie
Anni vetusti. Presi allor quel libro,
E Dekiki poeta io benedissi,
Chè al verseggiar l'antica storia primo
Ei mi schiuse la via. Che se ben poca
Ei potè verseggiar parte di quello,
Mille distici forse in bei racconti
Di conviti e d’assalti, ei però guida
Fu al poeta che venne a lui secondo,
Quasi ponesse regnator sovrano
Su trono eccelso. Da monarchi egli ebbe
Fregio e tesor, ma l’egra sua natura
Grave danno gli fe’. Prenci ei lodava
E la corona d'ogni illustre egli era
Per l’alte lodi, ma, le antiche istorie
In raccontar, pedestre ogni suo detto
Sonava ed era, nè potè a quel detto
Rinnovarsi l'età de’ prischi tempi.

Con propizia fortuna il libro illustre
Un di raccolsi e per molt’anni assai





<pb n="5.159"/>
— 159 —

Durai fatica. Eppur, non vidi allora

Tal prence donator, d’altero capo,

Tal che splendesse come face ardente

Dei re sul trono; e il mio dettato al core

Grave frattanto mi si fea; difesa

Nullo m’avea fuor che il silenzio. Alfine

Io scoversi un giardin, d’alberi adorno

In tutte parti, dilettoso albergo

Di tal che amica ha la fortuna. Eppure,

In nessun punto, per entrar, la porta

. Vi sì vedea; soltanto era corona

Del loco ameno d’un regnante illustre

Il gran nome scolpito. E m’era d'uopo

Di quel vago giardin; stato ei sara

Gradito a me, se dilettoso e ameno.

‘ Così quel verso mio tenni celato

Per vent'anni appo me, sempre aspettando

Quale del tesor mio non fosse indegno.
Ma poi, con maestà, con molto onore,

Prence Mahmùd, cui mirano dall’alto

Ossequiose le gioconde stelle

Con la candida luna, il re sovrano

Che anche si noma Abu-’l-kasìm, per cui

Si rinnovò di più fulgida gloria

Il serto imperial, venne a sedersi

Di sua giustizia su l’eccelso trono,

Quando la terra non ricorda un prence

Che ugual gli fosse. Ed or, quel nome suo

Corona diventò d’esto mio libro

A sommo, e questo cor fosco e dolente

Ebbe splendor da maestà di lui

Come nitido avorio. Fi sì, gli antichi

Prenci avanza in grandezza, e non è biasmo

Che il tocchi mai. Son come polve abietta

Agli occhi suoi l’auree monete, e nullo

Il rattiene pensier, nullo sgomento


<pb n="5.160"/>


— 160 —

Ne’ suoi conviti e negli assalti suoi,
Ma ne’ conviti oro dispensa, e brandi

Avventa in fiera giostra, e a chi gli cerca,

Ei non rifiuta questi doni. Oh! sempre
Splendida sia del trono suo l'altezza,
E s’allieti per lui l’alma de’ grandi!

XIII. Assalto di Balkh e morte di Lohràsp.

(Ed. Calc. p. 1105-1108).

Or io d'Argiàsp rinnoverò la pugna
Col verso mio, con la virtù dell’alma
Liberando il giardin sì dilettoso
Dagli sterpi vivaci. — Allor che intese
Argiaspe regnator l’opre del sire
Disceso omai con le falangi sue
Di Sistàn alla terra, alto precetto
Ei fe’ a Kuhrèm, di spada gran maestro,
Di ragunar dinanzi a lui, di Cina
Inclito prence, i prodi suoi. D'Argiaspe
Era il figlio maggior Kuhrèm bennato,
E la fronte ei levava alto sospinta
Sino al fiammante sol. Dissegli ’1 padre:

Da l’esercito mio, da’ miei gagliardi
Atti alla pugna, eleggiti, o mio figlio,

I cavalieri e fino a Balkh discendi
Ratto in corsa di qui. Fosca ed amara
Luce si rese a noi de’ nostri giorni |
Per Balkh munita! Ma tu vedi intanto

Qual troverai d’esti nemici abietti,

Devoti ad Ahrimàn, del fuoco ardente
Adoratori, e quelle teste infide

Tronca col ferro e le lor case incendi,
Reca la notte spaventosa e trista



<pb n="5.161"/>
— 161 —

Dentro a’ lor chiari dì. Vuolsi che levi

Di Gushtàsp da la reggia un vasto incendio

Fino a l'azzurro ciel le lingue sue

Tortùose e stridenti. E se tu trovi

Isfendiàr di ceppi carco al piede,

Troncagli il viver suo, troncagli ’1 capo

Ratto dal busto, e fa che del tuo nome

Tutta s'empia la terra. Anche esser dènno

D’Irania le città nobile meta

A” tuoi desiri, chè tu spada sei

Folgoreggiante e la guaina tua

È la persona de’ nemici. Intanto

Indugio non farò tra queste mura

Elette di Khallùkh, ma ratto a tergo

Correndo ti verrò. Tutto l’esercito

Che ora è disperso, convocando, i miei

Già m’appresto a donar colmi tesori.
T’obbedirò, disse Kuhrèm, e questa

Anima mia qui pongo a tue parole

Inclito pegno. — Quando il sol fuor trasse

I raggi suoi come lucente spada

Di nitid’or dalla guaina, allora

Che innanzi al sol l’ombrosa notte il lembo

Del velo ritraea, ben centomila

Guerrieri di Khallùkh si radunarono

Intorno a lui, trascelti cavalieri,

Atti spade a vibrar. Quell’ampio stuolo

In Irania adducea Kuhrèm superbo,

E si fe’ scura, qual di negro è il volto,

La terra intorno. Come giunse il prode

A quell’ermo confin, sciolse la mano

Agli armigeri suoi, quale ei vedea

D'’iranio seme trucidando. Allora

Poneano il core alla fatal vendetta,

Apprestavansi tutti i fieri e crudi .

Alla rapina e allo sterminio; e quando




<pb n="5.162"/>



— 162 —

Giugnean vicino a Balkh i furiosi

Guerrieri di Turania e avean disciolta

Ad empio favellar la lingua rea,

Quando giunse a Lohràsp novella certa

Di Kuhrèm battaglier, ne fu cruccioso,

Fiero dolor si fe’ compagno al core,

Ma poi, voltosi a Dio, così pregava:
Almo Fattore, tu sovrasti al rapido

Tramutar de la sorte. Onnipotente

E sapiente e grazioso e primo

Signor sei tu di questo sol fiammante !

Or tu custode sii della mia fede,

Del corpo mio, d'ogni mia possa; ancora

Questa mente proteggi e questo core

Veggente e chiaro; non voler ch'io cada,

Io di te servo, per le destre loro,

Ben ch’io non per timor supplice sia

A te dinanzi. Il nome mio, Signore,

Non cancellar da questa terra, e a fine

Non addurre i miei di sotto la spada!
Non era in Balkh un inclito campione,

Non era un cavalier di quei che mazze

Vibran ferrate, onde accorrea drappello

D’uomini mille da le piazze intorno,

Inetti veramente alle battaglie.

Allor che giunse la turania schiera

Più e più vicina, si vesti Lohraspe

La maglia sua di guerra, indi, scendendo

Dell’armi al campo da quel tempio, ostello

Di riti augusti, la regal celata

Si pose in fronte. Ben che vecchio, un grido,

Qual d’elefante indomito e furente,

Levò nel campo, in man la ferrea clava

Dal capo di giovenca. In ogni assalto,

Con la clava possente, egli affidava

Al grembo de la terra un di que’ maghi

<pb n="5.163"/>
— 163 —

Fra i prenci di Turania, onde ciascuno

Così gridò: Quest’inclito guerriero

D'Isfendiàr davvero ha i colpi! — Ed ei

Là ’ve cacciava il rapido corsiero,

Tutta di sangue la sconvolta polve

Intridea nella strage, e chi ne udìa

La voce orrenda, si sentia nel petto

Ogni forza cader. Kuhrèm si volse

A’ suoi Turani e disse: Oh! non stendete

A contrastar con lui subitamente

La destra, amici miei, ma resistendo

Serratelo nel mezzo e un fero grido,

Qual d’irato leon, cacciate in alto.
Seguì di colpi d’ascie alto uno strepito,

Seguì clamor di cavalieri, amanti

Della battaglia. Come ratto in mezzo

E diviso da’ suoi restò Lohraspe,

Nella distretta sua quel nome augusto

Dell’Eterno invocò. Ma, per la grave

Età, del sole per l’ardor vincente,

S'accascia il prode e la sua sorte cade

In grave sonno. Quel campion già esperto

Avea ferita da turanio strale,

A capo in giù quell’uom, devoto a Dio,

Precipitava. Oh sì! l’incoronata

Sua fronte al suolo si piegò. S’accolsero

Intorno a lui de’ cavalieri assai,

Sul petto gli squarciàr quella di prence

Inclita maglia e la persona eletta

Miseramente con le acute spade

Dilaniàr. Davver! che si pensarono

Che giovinetto cavalier si fosse

L'estinto prence, ratto che gli tolsero

Da la fronte regal l’elmo lucente!

Vider le gote porporine e candidi

Li suoi capelli, e alquanto, per il ferro


<pb n="5.164"/>
— 164

Della celata, livido quel volto
Di paradiso. Ecco, di lui stupiti
Rimasero gli eroi, perchè la spada
Ghermita avesse il generoso vecchio.
Se Isfendiàr, dicean, fosse qui sceso,
In questo campo gran faccenda incolto
Quest’esercito avria. Ma perchè mai
Scarsi e rari venimmo? e perchè mai
Qui discendemmo quali erranti zebe ?

E Kuhrèm battaglier disse a° compagni:
Con fatica 6 dolor nell’aspro assalto

Fu nostra impresa, chè Lohràspe è questo
‘©. Incoronato re, padre al signore
Della terra, Gushtàsp. Ma dell’Eterno
Avea la maestà de’ regi il sire,
E sempre a la palestra e ne’ conviti
Ei si tenea. Di re Gushtàspe il trono
Vaca intanto per lui. Quale corruccio
Pel serto imperial si avrà Gushtàspe!

Entrava in Balkh l’esercito irrompente,
E disertata fu quell’ampia terra
Da rapine e da morti. I rei nemici
Scendeano al tempio del fiammante Fuoco,
A quella casa discendeano e al regio
Ostel splendente d’or. Quivi le pagine
Tutte bruciàr del Zendavesta, e incendio
Nel regio albergo suscitàr, nell'aula
Ancora. Ottanta v’eran sacerdoti
Di Zerdùsht, che lor fea piena la lingua
Di preci a Dio. Dinanzi al vivo Fuoco
Tutti uccideanli i tristi e riti e pompe.
Di lor fè disperdean. Morì la fiamma
Del fuoco di Zerdusht, nel sangue spenta;
Eppur non so per qual cagion riposta
Il profeta uccidesse empio il nemico.

Una donna si avea prence Gushtàspe


<pb n="5.165"/>
— 165 —

Accorta e saggia e sapiente e grande
Ne’ suoi consigli. Da’ presepi eletti
Veloce un corridore ella si prese,
Balzò in arcioni, e di turania foggia
Accintasi una veste, il regio albergo
Lasciò, prendendo la dirotta via
Quale adduce in Sistàn, meravigliando
De’ casi intravvenuti. E non dormìa,
Toccando stazion, ma in un sol giorno
Di due giornate di cammin percorse
Lo spazio lungo. Come giunse accanto
A re Gushtàspe col dolente annunzio
Di Lobhràsp regnator, dissegli: Oh! dunque
Perchè tanta dimora in questi lochi ?
Perchè uscisti da Balkh nobile ed inclita ?
Turanio stuolo a Balkh discese, e amara
Alla gente di Balkh si fe’ la luce
Del di gioconda! È da rapine invasa,
° Piena è di morti ia città. Da questi
Lochi a partir volgi la fronte omai!

Oh! perchè tanto duol? disse Gushtàspe.
A che tanto dolor, tanta rancura,
Pel giunger tuo precipitoso ? Allora
Che di qui scenderò con l’agguerrito
Stuolo de’ miei, non sosterrà quell’impeto
Di Cina il vasto regno. — Oh! gli rispose,
Non millantarti, re Gushtàsp, chè venne
Impresa grave! Re dei re Lohràspe
Gli empi uccideano in Balkh, e diventava
Amaro e fosco il nostro dì. Si volsero
Di Nush-azèr al sacro tempio e quivi
Colpîr la fronte a prenci, a sacerdoti,
Sì che pel sangue si morì la fulgida
Vampa del fuoco. E non puoi tu leggiero
Il misfatto estimar. Le figlie tue
Andàr captive. Oh no! la grave cosa


<pb n="5.166"/>
— 166 —

Non stimar lieve! Che se fosse l’alta
Sventura d’Humày tua sola sventura,
Questa sola dovria sveller d’un saggio
Il cor ferito. Ma i protervi l’altra
Figlia del re, Bih-aferid, che mai
Non ebbe offesa da importuno spiro
D’aura di ciel, precipitàr dal trono
Di fulgid’or, le tolsero i monili

E il diadema da le crespe chiome.

Pieno di duol si fe’ Gushtaspe allora,
Tosto che udì, pianse dagli occhi suoi
Amare stille. Ma gl’irani prenci
Tutti chiamava poi, tutte le udite
Cose narrava in lor presenza. Mesti
Si fecer tutti e piansero dolenti,

Arser di doglia come innanzi a fiamma
Che divampi d'un tratto. Ecco! dicea
D’essi ciascuno, re Lohràsp tentava,

Con l’inclita virtù, sua eletta sede
Sgombrar da’ rei nemici. Oh! scendan mille
Benedizioni su la tomba sua,

Abbia delizie ei santo, ei valoroso,

Nelle chiostre del ciel! — Ma re Gushtàspe
Chiamavasi uno scriba. Ei, sì, gittava

La sua corona e abbandonava il seggio
Imperial, mandava in ogni loco

Un cavalier, mandava un foglio suo

Su le frontiere tutte. Ecco! ei scrivea,

Non vi tergete da la fronte eretta

L’adusta polve e qui venendo niuna

Ponete in mezzo tra montagna o valle
Stima diversa, ma scendete ratto

Alla mia reggia in ampio stuol, rinchiusi
Ne’ vostri usberghi, con le clave e gli elmi
Di greca foggia. — La regale epistola

Ad ogni alta frontiera, ove pur fosse

Del regno un prode, fu recata allora.


<pb n="5.167"/>
— 167 —

XIV. Battaglia di Gushtàsp e sua fuga.

(Eà. Cale. p. 1108-1112).

Poi che s’accolse esercito guerriero
Dalla sua terra, cavalieri in armi
Dalle falangi sue, nummi egli diede,
Si tolse di Sistàn, prese la via
Che mena a Balkh illustre. Il valoroso
Figlio di Zal col suo signor discese
Una giornata di cammin, dolente
Venne e ratto con lui per quella via,
E disse poi: Signor dell’ampia terra,
Di nostra vita questo è il fine. In vita
Sempre non son quaggiù padri o figliuoli,
E tu non ti doler del padre tuo,

Ma grata ancor questa terrena vita
Ritorni al tuo bel cer. Possanza regia
Hai tu, stato servile è questo mio.

Disse, e l’inclito re baciollo in viso,
E quei rimase, e il nobile sovrano
Avido scese di contrasti e pugne.

Argiàsp, ratto che udì gente venirne
E re Gushtàsp con diadema e trono,
Tal di Turania esercito agguerrito
Menò con sè, che intenebrò la luna
E il sole intenebrò. Da mare a mare
Le sue falangi egli spiegò; nessuno
Potea veder la pianura deserta
Per l’infinito stuol. Ma quando insieme
La.polve si confuse alta per l’etra
Di questa gente e quella, orrida e scura
Si fe’ la terra e l’aer sereno e limpido
Rapido s'offuscò. Spiegàr le file


<pb n="5.168"/>
— 168 —

Due schiere avverse, l’aste e i giavellotti

E le spade nel pugno. Ecco! è da destra

Re Fershid-vèrd, che cercasi gli assalti

Co’ leoni furenti, ed è a sinistra

Nestùr gagliardo, genuina prole

Di Zerìr condottier. Prence Gushtàspe

Teneasi al mezzo e da ogni parte intorno

L'esercito mirava. Alla diritta

Del nemico drappel Kènder si pose,

E dietro a lui con l’ampie suppellettili

Erano i fanti; stava da sinistra

Kuhrèm, di spada gran maestro, e al mezzo

Con la squadra de’ suoi principe Argiaspe.
Di qua, di là, di timpani e di corni

Strepito fiero si levò; la terra

Parea di ferro che risuoni, e l’etra

Intenebrava. Andarne a vol la sfera

Detto avresti del ciel, fendersi tutta

La terra al peso grave; e si crollavano

Le rupi al monte al nitrir de’ corsieri,

Delle bipenni al romor cupo. Ratto

Fu la pianura di capi divelti

Ingombra, lungi da' lor corpi, al suolo

Abbandonati, e clave ponderose

Colpian la fronte de’ nemici. In alto

Splendeano i ferri, e giù piovean dall'alto

Le freccie acute, e v’eran grida e voci

.D'eroi pugnanti: Piglia! Tieni! In cielo

. Fuggian le stelle, chè, davver!, nessuno

La dolce anima sua si risparmiava.

Ma dentro al turbo de l’accolta polvere

Piovean le freccie come alata grandine,

E per l’orrido campo alti eran gemiti

D'eroi trafitti. Altri calpesti caddero

Sotto al piè de’ cavalli, e benda funebre

S'ebber la strozza de’ leoni, e il torbido


<pb n="5.169"/>
— 169 —
Sangue li accolse come un tristo fèretro.
Erano corpi senza capo, ed erano
Capi divelti da' lor busti, e simili
Ad elefanti che le spume gittano,
‘ I cavalieri ivano attorno. Omai
Loco non è d’amor pei dolci figli
In cor paterno! Aggirasi la volta
Così del cielo roteante, e quei
Per tre notti e tre dì nell’aspro assalto
Restaron fermi, pieni d'ira al core,
Avidi di battaglie e di tumulti.

Ma il tetro loco tal si fe’ pel sangue
Che vi gorgoglia da l’un capo a l’altro,
Che il color ne riflette alto sospesa
La luna in cielo. Fershid-vèrd intanto,
Come leone, fra la pugna orrenda
Con Kuhrèm s’accapiglia, inclito eroe,
Di spada vibrator; ma tal ferita
Ebbesi da Kuhrèm nella persona,

Che l’alma si volò da le sue membra
Leonine e gagliarde. Uccisi furono

Molti Irani laggiù, la terra intrisa

Fu di sangue d’eroi. Ma re Gushtàspe
Trentotto là si avea figli diletti,

Eroi sul monte e cavalieri al piano,

E cadder tutti in un sol gruppo, uccisi
Al tristo campo. Del gran re, d’un tratto,
Oscuravasi allor la sorte lieta.

Al dolente pensier de’ figli suoi,
Fiacca si fece la regal persona
E quel cor si spezzò. Ucciso il padre
E tanti figli uccisi, ei là restossi
Nel suo dolor, nella rancura sua,
Attonito e stordito. Oh! la sua mano
E la sua spada cessaron da l’opra
Inerti e fiacche! Il mondo e l'ampio regno


<pb n="5.170"/>
— 170 —

Cosa vile a quel cor parvero allora.
Gushtàspe alfin volse le terga, ratto

Che grave gli si fe’ della sua vita

Il tempo e l’ora. Dietro a lui gittaronsi

Per ben due stazion gli eroi turani,

D’afferrarlo tentando. Una montagna

S'offerse al prence fuggitivo, d’erbe

Tutta vestita, con fontane e rapidi

Mulini attorno, e v'era anche un sentiero

Che la girava, e del sentier contezza

Avea pure Gushtàspe. Il duce iranio

A quel monte salì, quivi rancura

In lui cessò de le turanie punte,

E su quel monte, ben che afllitto in core,

Trasse i guerrieri suoi, posersi alcuni

Fra' suoi più forti del sentiero a guardia.
Ma come giunse con le sue falangi

Prence Argiàspe a quel loco, attorno al monte

Ei s’aggirò, nè alcun sentier scoverse,

Onde i suoi prodi assediando quivi,

In quattro punti, si posàr. Ma il sire

D'iranio sangue ratto a la distretta

Videsi allor. Sul monte una gran vampa

Accendeano i suoì fidi e su le roccie

Ardean spine e vilucchi. Un palafreno

Ogni principe uccise, e il mesto core

Nel pensiero immergea di tanto affanno.
Poi che il ricinse la nemica schiera

In cotal guisa, l’inclito signore

Si percosse la fronte ed a Giamàspe

E saggio e sperto fece invito. Assai

Parole ei fece de l’avverso fato

E disse poi: Deh! tu quello che sai,

Qui, qui m'esponi del rotar di questo

Superno ciel, per le dimande mie

Non ti arrestando. Qual sarammi in questa


<pb n="5.171"/>
— 171 —

Alta sciagura aiutator? Tu déi
Ogni cosa ridir, nè qui v’ ha scampo.

Giamàsp, come l’udì, balzava in piedi
E rispondea : Signor d’alta giustizia,
Ove ascolti il mio re le mie parole
E fermamente al tramutar de’ fati
Creda del ciel, quanto pur so dirògli
Veracemente, quand’ei sì del vero
Me stimi espositor. — Ciò che tu sai,
Dissegli ’1 re, d'alto secreto, dillo,

Dillo a me, non protrar le tue parole.
Che se rasenta il capo mio le nubi
Alte del ciel, non però i moti arcani
Del cielo superar mi fu concesso.

O re, disse Giamàsp, le mie parole
Ascolta e porgi orecchio attento. In ceppi,
In gramo stato, per comando tuo,
Isfendiàr si sta nobile e grande.

Che se il discioglie dalle sue catene

Il mio signor, non resterà più a lungo
Su quest’alta montagna; e veramente
Suo desire otterrà sopra l’avversa
Falange quei, che disciorrà da’ ceppi
Isfendiàr. — Tosto che udì que’ detti
Sire Gushtàspe, come fiore al tempo

Di primavera gli arrossì la gota.

Ei disse allor: Veridico e fedele,

Che del ver qui mi parli e se’ d'aita
Sagace trovator, da che il mio figlio

Di gravi ceppi al rompere dell’ira
Avvinsi un dì, con ferrei chiodi a’ colpi
Ribaditi de’ fabbri, alto in me stesso
Provo un pentir dell’opra mia; trafitto
N’ è questo cor, sì che mi volgo a pronta
Aita che mi dai. Sì, di catene

L'avvinsi un dì ne la paterna reggia


<pb n="5.172"/>
— 172 —

Per le parole d'un malvagio, ed era

Innocente colui! Che s’ io ’1 vedessi

In questo giorno di battaglie, il trono

Gli donerei con la corona mia

E il suggello real. Ma chi l’ardire

Avrà d’andarne a quell’illustre, a scioglierlo,

Innocente qual è, da’ ceppi suoi ?.
Giamàsp gli disse: O re, questo viaggio

A mesi spetta, chè non m'è già grave

Cotesta impresa. — E re Gushtàspe: O saggio,

Di cui per sue virtù l’anima bella

S'adorna e gode, va, reca al mio figlio

Molti saluti miei! Ratto e improvviso

Parti al cader di tenebrosa notte.

A Isfendiàr tu di° che s'è partito

Da questa terra, pien d'affanno al core,

Chi fe’ ingiustizia contro a lui, ch’ io pure

Cedetti un giorno a ignobile desio

Di chi parte non ebbe entro la mente

Di sapienza mai. Che se mal feci,

Or io n’ho gran dolor, sì che m’appresto

A ripararvi per onesta voglia.

« Ed or, così dirai, se tu dall'odio

Fai libero il tuo cor, giù nella polve

Abbatterai de’ miei nemici il capo,

Vindice mio. Se no, caduto è il regno

E il seggio imperial, dalle radici

Sarà divelta da nemica mano

. La regal pianta. Oh! se verrai, la fulgida

Corona ti darò co’ miei tesori,

Con quella che adunai con molto stento,

Ampia dovizia. D'ora in poi, di Dio

Culto devoto sarà l’opra a cui

Darò me stesso, come fe’ già un tempo

Lohràsp regnante, padre mio. L’Eterno

E Giamàspe ch'è a me guida sicura,

Fanno al mio dir testimonianza certa ».



<pb n="5.173"/>
— 173 —

Turanio arnese si vestì Giamàspe
E senza guida si calò da l'alto
Della montagna. Avea sul capo un elmo
Con penne due confitte e s’era ai fianchi
Posto un bel cinto di turania foggia.
Anche turanio un palafren si addusse
Che l’aquile del ciel nella rattezza
Avanzava, e balzò fermo in arcioni.
E giù discese, chè quest’uom sagace
Era come leon nobile e altero.
Quale ei vedea su quella via, con cura
Del vallo de’ Turani ei dimandava,
In turanio sermon tutti formando
I detti suoi, così parlando a tutti
Ch'ei si chiamava. E non conobbe alcuno
Il suo consiglio e l’opra sua, chè il saggio
Turania lingua favellò. Ma quando
Al pian discese l’uom di molto senno,
Oltrepassò l’esercito nemico
De la notte nell’ombre, e allor che giunse
Di Gunbedàn vicino a le castella,
Da ogni sventura de l’avverso fato,
Da poter de' nemici, egli era sciolto.
D'Isfendiàr un nobil figlio, quale
Nush-azèr appellava il prence invitto,
Stavasi allor de l’inclito maniero
Sovra un terrazzo, gli occhi intenti e fissi
Al lontano sentier, se mai qualcuno
Da stuol d’Irania là venisse. Al padre
Ei solea riferir se alcun vedea,
Nè s’indugiava a quell’altezza mai
Per lungo tempo. Ma per l’aspra via
Com’ei vide Giamàsp ratto venirne,
Di turanica foggia in su la fronte
Con un elmo leggiadro, Ecco! si disse
Il garzoncello, di Turania a noi


<pb n="5.174"/>
— 174 —

Sen viene un cavalier! Vado; l’annunzio

A Isfendiàr ne recherò.. — Correndo

Ei scese allor del nobile castello

Da l’alte mura e disse: Inclito eroe,

Un cavalier da lungi in su la via

Or or scoversi; egli ha sul capo un elmo

Di color fosco. Andando, io vedrò ancora

S'egli è un uom di Gushtàspe, o s'è nemico,

O s’uno egli è d’Argiàspe. Ove turanio

Ei fosse veramente, io con la spada

Gli troncherei la testa e il petto suo

Ancor non tocco al suolo abbatterei.
Inclito Isfendiàr così rispose:

Varcar la via come potrebbe alcuno

Che non è cavalier? Certo è ch’ei viene

Da iranio stuol recandoci un messaggio.
Un elmo in fronte al figlio suo bennato

Assettò il genitor, d'eroi belligeri

Per tema ch'egli avea. Come l’intese

Nush-azéèr valoroso, alto salìa

Alle mura correndo. Era vicino

Giamàsp nel suo sentier, sì che del prence

Il nobil figlio il riconobbe. Allora

Ei scese ratto e al padre suo preclaro

Annunziò vicino essere omai

Alle porte Giamàspe. E fe’ comando

Isfendiàr che s’aprisser le porte

Subitamente, onde quel saggio entrava

Ossequiando il nobil prence. Ei venne

E il messaggio del padre ivi ridisse

Partitamente, qual recato avea.


<pb n="5.175"/>
— 175 —

XVI. Colloquio d’Isfendyàr e di GiAmAsp.

(Ed. Calc. p. 1112-1116).

Isfendiàr così rispose: Erede
Di tanti eroi dell’ampia terra, o saggio,
O valoroso, o da l’eretto capo!

A che vuolsi prestar simile ossequio

A un prigionier? Quei che ha le mani e i piedi
Entro a’ ceppi rodenti, oh! non è d’uomo
Prole verace! Egli è Ahrimàn! Tu porti
Saluto a me dal re dei regi? O forse

Il tuo nobile cor non ha sentore

Di sapienza? Vennemi piuttosto

Un saluto d’Argiàspe, or che il deserto
D’iranio sangue è rubicondo. In ceppi
Innocente m’han posto, e il vero figlio
È ben Gurèzm, di re Gushtàspe. Intanto
Così doveasi di catene intorno

Le mie membra impigliar. Ma testimone
M'è innanzi a Dio questo rodente ferro
De’ ceppi miei, che d’ingiustizia l’opra
Questa fu a me di re Gushtàspe. Lieto
Delle menzogne di Gurèzm intanto
Ahrinmàn se n’andò! Questa era dunque
Del lungo faticar la ricompensa,
Così adornarmi si dovea di ferro

Il mio tesor! Deh! mai non sia che l’alta
Sventura oblii questo mio cor, la mente
Stolta rendendo alle parole tue!

E Giamàsp rispondea: Giusto e verace,
Conquistator dell’ampia terra, o prode
Vincitor di leoni, avido sempre
Di bella gloria, se del padre tuo


<pb n="5.176"/>
— 176 —

Stanco il tuo cor si fe’, dell'ampio regno
Precipita da l'alto il seggio illustre.
Pensa a Lohràsp che fu regnante e poi
Si fe’ devoto a Dio, quale in battaglia

I Turani uccideano. Essi, in quel giorno,
Ottanta a trucidar sceser furenti

E ‘sacerdoti ed uomini adoranti

Che avean lo Zendavesta in fra le mani,
Ottanta asceti, a Dio sacrati, saggi

Di puro cor. Morì nel tempio allora

Pel sangue lor la sacra vampa. L'alto
Misfatto, oh no!, lieve stimar non vuolsi!
Ma tu, signor, per l’avo tuo di nuova

E fiera doglia colma ‘il cor, d’affanno
Sazialo ancora e pallide le gote

Fa per l'alta rancura. Oh! se da questo
Tuo loco a vendicar l’avo caduto

Non muovi il piè, non sei gradito a Dio,
Non hai retto consiglio in fondo al core!

O valoroso che hai benigna stella,
Rispose, e nome illustre, in ogni brama
Pago mai sempre, anche pensar tu déi
Che l'antico Lohràsp, devoto a Dio,
Genitor di Gushtàsp, di mia sventura .
Mai pensier non si diè, ben che costume
Egli avesse d’amor. Ma se il nemico
Ebbe su lui poter, perchè dovrei
Tanto affrettarmi alla vendetta sua?
Meglio è ehe cerchi quella sua vendetta
Il figlio stesso, ch’ei cercò dal padre
Con la pompa real l’iranio seggio.

Se chieder tu non vuoi dell’avo tuo,
Disse Giamàspe, la vendetta e in core
Vampo non hai d’onor, sappi che quella
Humày prudente e la sirocchia sua,
Bih-aferìd, cui non toccò nel viso


<pb n="5.177"/>
— 177 —

Aura importuna, si rapian da l’aula
Senza velo i nemici, i truculenti
Addetti ad Ahrimàn. Son prigioniere
Con rancura e dolor le tue sorelle
In turanico suol, traggonle i rei

A piedi e scalze, pallide le gote.

Forse che un giorno sol si ricordava
Di me in tal loco tenebroso e angusto
Humày leggiadra? Isfendiàr rispose.

E quella sì prestante e valorosa
Bih-aferìd fu tal, che detto avresti
Ch’ella non mai quaggiù mi vide. Or io
Perchè dovrei tanta’ portar fatica?

Non una d’esse venne a me! Ma il padre
Meglio sarà che pensi alcuna aita

Per le sue figlie! Meglio assai dell’armi
Uso fa un genitor! — Giamòàsp gli disse:

Prence guerriero, il padre tuo regnante,
L’alma fosca dal duol, sta in questo giorno
Sulla montagna co’ gagliardi suoi,

Senza cibo toccar, con lagrimosi

Gli occhi smarriti. E gli è d’attorno un ampio
Stuol di Turani; rivederne il serto ©

E il vago aspetto tu non puoi. Ma Iddio
Non avrà cara l’opra tua malvaggia,

Chè veramente dall’amor, da buona
Religion volgi la fronte a dietro.

Abbi rancura omai per la vendetta

Del padre tuo, torna all’amor di prima
Abbandonando esto livor! Non arde
Questo tuo cor di fiera doglla, a quelle
Sorelle tue pensando. Esta vendetta

Chi ardisce immaginar? Ma ben le pietre
Aspre de’ monti sembrano per esse
Fremer di doglia, che si volta omai
Nome di gloria in vituperio ed onta.
Frepusi, V. 12


<pb n="5.178"/>
— 178 —

Oh! che difanno a questi dì le genti?

« Eran sorelle, sì diran, d’illustre ‘

Figlio di re! ». Pensa tu questo, memore

Del nome tuo, maestro a l’alta impresa

Giusto senno ti prendi. Anche tu avevi

Otto e trenta fratelli; erano al monte

Quai leopardi, eran leoni al campo,

Ed ora han tutti per guancial la terra

E le gelide pietre. Un cavaliero

Non lasciàr vivo de’ gagliardi gli empi

Nemici in guerra. — Isfendiàr rispose:
Tanti fratelli celebrati in armi

Ebbi, gli è ver. Ma tutti eran beati

Fra canti e suoni, ed io ne’ ceppi. Mai

Ricordo essi non fean dell’infelice,

Nè disse alcuno al padre mio: « Signore,

Isfendiàr che fea, se l'abbandoni

A’ suoi ceppi così? Nulla da ceppi

A te verrà fuor che periglio o danno ».

Or, s'io m'appresto a vendicarli, quale,

Quale il frutto sarà, poi che li trasse

Tutti in campo a morir forza nemica?
Cotal risposta come udi Giamàspe,

Come vide in tal guisa andar trafitto

Il cor del prigionier, pieno d'affanno

E d'ira pieno in piè balzò, col core

Da fiera voglia invaso e con bagnati

Gli occhi di pianto. Eroe dell’ampio regno,

Lagrimando esclamò, se col tuo core

Così s’infosca l’alma tua, del caso

Che dirai tu di Fershid-vèrd? Partecipe

Ei fu del tuo dolor, di tua rancura,

E dovunque egli fosse o in fiero assalto

Od a convito genial, mostravasi

Pieno di duol maledicendo al tristo

Gurèzm, che ti tradia. Ma quella sua


<pb n="5.179"/>
— 179 —

Vaga persona tutta giace oppressa

Da fieri colpi di turanie spade,

Ròttane in pria la fulgida corazza

E la celata. Oh si! l'anima sua

Tutto pel tuo desio si corrucciava!

Abbi adunque pietà degli occhi suoi

Per te piangenti ne la dolce vita!

L'anima forte egli spirò dell’armi

Nel fatal campo, e tu pietà nel core

Per l’alma accogli dell’amico. Allora

Che ferito ei cadea, queste parole

Sommesso pronunciò: « Pietà, Signore,

D’Isfendiàr captivo. Oh! tu non togliere

L'anima mia da queste membra afflitte

Pria che veduto anche non l'abbia un poco! ».
Di Fershid-vèrd come le voci estreme

Dissegli il saggio, Isfendiàr le gote

Fe’ rubiconde per il sangue acceso

E si dolse nel cor. Misero prode!

Gridava allora, o valoroso, o forte

Di leonino cor, prence e di regi

‘ Inclito figlio, ben son io ferito

Per le tue piaghe e vo bagnando il volto

Con lagrime di duol che dal profondo

Erompono del petto! Eri tu solo

Amico mio di cuore; ond’io m'aceingo

A vendiearti già! — Ciò disse, e ratto

Ogni senso smarrì dal core afflitto.

Fremendo cadde e mandò un alto gemito.
Quando in sè ritornò quel mesto core,

Disse il prode a Giamàsp: Deh! perchè mai

M’ascondevi tu questo? Io del trafitto.

Sentita avrei pietà, nè questo affanno

Dato t'avrei! Deh! fa che rechin tosto

Arnesi loro i fabbri industri. I ceppi

Tolgano essi al mio piè. — Giamàspe allora


<pb n="5.180"/>
— 180 —

Fabbri menò con lime atte a l’acciaio
E con martelli poderosi. E quei
Le catene a limar con le ritorte
E i ceppi incominciàr, le sbarre greche,
Simili a sbarre d'un aereo ponte.
Ma lunga del limar l’aspre catene
L’opra si fea, quando per tal lentezza
Era del prigionier l’afflitto core
Impaziente, ond'egli disse al fabbro:

Inesperto ed inetto, eri tu quello
Che ribadiva, e sciogliere non sai?

Le man si liberò tosto da lui
E in piè balzò; ne l'improvviso cruccio
Dritta stese la mano a’ ceppi suoi,
Fermi i piedi puntò, storse le mani,
E d’un trattò spezzò l’aspre catene
E gli anelli ed i chiovi. Appena infrante
Le sue ritorte, gli mancò potere
Ed egli cadde pel dolor, la mente
Smarrì confusa. L’opra portentosa
Vide colui, conoscitor degli astri,
E benedisse a quell’illustre. Allora
Che ritornò nella sua mente il forte
Sì gagliardo e sì fiero, a sè dinanzi
Le catene depose e i ferrei ceppi
E disse: Di Gurèzm, ecco!, son questi
I doni eletti! Ei mi togliea dal gioco
Fatal dell’armi e da’ conviti. — E intanto
Le sue catene e i ceppi suoi dall’alto
Di quelle mura del castello al piano
Gittava il prigionier. Queste catene,
Egli aggiugnea, queste ritorte gravi,
Questi de’ fabbri penetranti chiodi,
Che m'afflissero il cor, colpa del sire
Che a me li diè, via son gittati. A Dio,
Sovrano altor, levo parola intanto,


<pb n="5.181"/>
— 181 —

Ch’io solo dell’Eterno era qui assiso
Per volontà, nè per vigor di ferri
Io qui mi tenni prigioniero. Disse
Nel Zendavesta suo Zerdùsht profeta,
Cose gravi mostrando e minacciando,
Che qual del padre da consiglio o cenno
Allontanar si vuol, maligno un figlio,
Addetto all’arti di magia, si ottiene.
Ma il genitor che il figlio suo rinchiude
In carcer tetro, meglio assai faria
Rose gittando al suo nemico. Mai
Non mi partii dal cenno suo, nè verbo
Aggiunsi mai, chè duolsi poi chi pone
Ad opra indegna fondamento primo.
Con alquanti de’ suoi, servi ed amici,
Di là discese a un tepido lavacro
Con dolorosa la persona. Il suo
Corpo leggiadro avea per le catene
Rubigine contratta, e la rubigine
Tutta egli tolse, chè in battaglia scendere
Tosto ei dovea. D'un suo regale ammanto
Fe’ inchiesta poi, chiese d’eroe l'usbergo,
E comandò: Recatemi il veloce
Mio palafren, la spada mia con l’elmo!
E Giamòàsp gli recò ciò che richiese,
Ond'ei vestissi e in piè balzò. Ma quando
Caddero gli occhi suoi sul palafreno, |
Invocò Iddio dator di grazie e disse:
Oh! se colpa commisi e n’ebbi in ceppi
Condegna pena, che mai fe’ cotesto
Di Barberia veloce palafreno,
Onde si volle a tal magrezza addurlo?
Ite voi tutti e d'ogni sconcia cosa
Il liberate ed a le membra sue
Vigor rendete con eletto cibo.
Anche ai fabbri inviò, a chi nell'arte


<pb n="5.182"/>
— 182 —

Era maestro, uno de’ suoi. Solleciti.
Vennero i fabbri e rilucenti maglie
Composero e gli fèr l’armi di guerra.

XVI. Andata d’Isfendyàr presso di Gushtasp.

(Ed. Calc. p. 1116-1121).

Venne la notte ad Ahrimàn simile
Fraudolento e maivagio, e un suon di crotali
Levossi dal castel. Quivi adunaronsi
Alquanti cavalieri, appo quel sire
Da l’eretta cervice. Ecco! più oscura
Si fa la notte, e Isfendiàr si veste
L'’armi sue di guerrier, tutta dispone
La sua partenza. Pria balzò in arcioni
Al suo regale palafren, stringendo
Un ferro in man d'indica tempra. Ei quindi,
Con Nush-azèr dalla superba fronte
E con Behmòèn, per la lontana via
Ratto si pose a camminar. Giamàspe
Eragli guida, consiglier di quello
Prence illustre Gushtàsp. Ratto che uscirono
Da quelle mura del castello e scesero
Pugnaci i cavalieri alla campagna,

Volse la fronte al ciel quel capitano
Di forti, Isfendiàr. Giudice vero,
Disse, di tutti noi, tu se’ del mondo
Supremo creator nel tuo desire,

Tu doni luce all'anima trafitta
D'Isfendiàr! Ma se vittoria in questo
Vicino ‘assalto avrò, farò la terra

A sire Argiàspe dolorosa e angusta,
Vendicando su lui prence Lohràspe,
Vendicando su lui di tanti capi





<pb n="5.183"/>
— 183 —

Innocenti la morte e que’ diletti
Fratelli miei che trenta erano ed otto,
Di cui pel sangue rosseggiàr del tristo
Campo le zolle. Ma da Dio signore
Io chieggo sì ch'io non mi prenda mai
Vendetta alcuna di que’ ferrei ceppi
Del genitor! Frattanto, io per la terra
Ben cento innalzerò templi novelli
Del sacro Fuoco, liberando il regno
Da ogni protervo, qual chi svelle tutti
Gli sterpi in un giardin. Non vedrà alcuno
Su tappeti posar per molle ignavia
I piedi miei, se nel deserto in pria
Non avrò posto cento ospizi e cento
A” viandanti, a cento e a mille intorno
‘Le cisterne cavando e mille e cento
Piantando all’orlo ombrifere le piante
De l’alte fosse. Da’ tesori miei
A’ mendicanti e a chi sua vita a frusto
Si va cercando, centomila intorno
Darò monete, e i traviati a nostra
Santa fè condurrò, de’ tristi maghi
Atterrando la testa, e a Dio signore
Farò mie preci in piè, nè alcuno mai
AI loco mi vedrà del mio riposo.

Disse, incitò quel suo destrier di guerra
E scese ove giacea nel sangue suo
. Dolente Fershid-vèrd. Sopito al suolo
Ei lo trovò; sopito il corpo e il core
Per le ferite sue cruccioso e mesto.
Allor, dagli occhi suoi tante versava
Lagrime ardenti, che dolente-e attonito
L’uom si restò, di medic’arti esperto,
Che a Fershid-vèrd porgeva aita. Il prode
Così disse al fratel: Lion belligero,
Da chi ti venne esto periglio tuo,


<pb n="5.184"/>
— 184 —

Per ch'io pugnando la fatal vendetta
Sul reo mi pigli, anche s’ei fosse in guerra
Alligator gagliardo o leon fero?
Fershid-vèrd gli rispose: Inclito eroe,
Trafitta è per Gushtàsp l’anima mia.
Questo mi venne da Gushtàsp, da lui
Stolto e malvagio, e la fatal contesa!
Che s’egli non t’avea costretti i piedi
In ferrei ceppi, tal periglio o danno
Come saria da que’ Turani, scesi
Or or di Cina? Principe Lohràspe,
Canuto il crin, cadea per lui, ne andava
Tutta a soqquadro Balkh munita; e quella
Che accadde a noi per la parola infida
Che Gurèzm avventò, fiera sventura,
Nessuno udì nè vide mai. Tu intanto
Non pianger qui, ma t’acqueta al destino,
E sii nel mondo qual novella pianta
Che frutti apporta. Già men vo dell'altra
Vita alla soglia; a te restar qui è d’uopo,
Al loco tuo. Ma quand'io dalla terra
Sarò partito, ancor di me ricòrdati,
L'anima mia per l’opre tue leggiadre
Letificando in ciel. Che se ti viene
Aspro dolor per la ferita mia,
La mia rovina da Kuhrèm discese.
Addio, del regno inclito eroe! Sorvivi
In sempiterno e con alma serena!
Disse e fe’ smorte ambe le gote sue;
L’inclito Fershid-vèrd così spirava!
Isfendiàr cacciò le mani allora
Nella corazza e la serica veste
Tutta si lacerò scomposta e rotta
Sul colmo petto. Ah! Dio, sclamò piangendo,
Ed alto e santo, per la via del mondo
A me guida sii tu, perch'’io, la terra





<pb n="5.185"/>
— 185 —

Scompigliando con l’acque, una vendetta
Compia di Fershid-vèrd! Sangue dal petto
D'Argiàsp versando, placherò nel cielo
L'anima santa di Lohràsp tradito!

L’estinto fratel suo compose allora
Su l'ardua sella, pieno il cor d’un fiero
Di vendetta desìo, piena la mente
D’un insolito vampo. Fi sen venia
Dalla campagna verso l’alto monte,

Col fratel suo legato al palafreno
Di color baio, e si dicea frattanto:

Or io che ti farò, dolce fratello?
Come potrei farti un sepolcro? Argento
Io non ho qui, non auro o gemme, ed acque
Mancano ancor, non son maestri esperti,
Non son mattoni; e qui non è una pianta
In alcun loco ombrifera e gioconda,
Ov'io ti ponga a riposar per sempre,
Inclito eroe! — Si tolse allor dal petto
La sua corazza marzial, funeree
Bende compose a l’infelice estinto
Con le sue vesti e con le fascie attorte
Che il capo gli cingean. Di là sen venne
Al fatal loco ove la dritta via
Perduta avea prence Gushtàspe, e vide
Molti d’Irania là giacersi uccisi,

Sì che la terra ed ogni rupe intorno
Erane ricoperta. Ebbe un gran pianto
Su quegli uccisi addolorato il prode,
Sugli infelici di cui ratto e acerbo

Si volse il fato. Ma nel tristo loco
Ove più fiera la battaglia fue,
Dell’ucciso Gurèzm sotto agli sguardi
Caddegli il volto. Gli giacea d'accanto
Ucciso il palafren, di poca terra
Vedeasi sparso quel trafitto. Allora


<pb n="5.186"/>
— 186 —

A quel morto guerrier così si volse
Isfendiàr: Deh! sciagurato e stolto!
Vedi che disse mai d’Irania il saggio,
Quando egli apria l’altissimo secreto
Da l'intimo del cor! « Saggio nemico
D’un amico è miglior, disse, chè buona
Cosa è davvero sapienza eletta
In amico e in nemico! E pensa intanto
Quegli ch'è saggio ad ogni impresa sua
In che egli abbia poter. Ma in tutte cose
In che nulla ei potrà, non affatica
L'anima sua nel disiarle ». E tu
Disiasti in Irania il loco mio,
Sì che traesti a tanto mal la terra
In tuo stolto pensier. Togliesti al regno
L'antico suo splendor, frodi intessendo,
Alta menzogna pronunciasti; ed ora,
Del sangue sparso in questa pugna il grave
Peso tu rechi nell’eterna vita!

Da quel campo fatal si tolse allora
Lagrimando l’eroe, fin che toccava
Le squadre accolte de’ turani prodi,
E una schiera vedea qual si distende
Per sette parasanghe alla pianura,
Sì che da l’alto contemplarla il cielo
Attonito parea. V’era una fossa
Cavata intorno, nell'’ampiezza sua
Vincente assai d’una volante freccia
Il lungo tratto. Isfendiàr la fossa
Con molt’arte passò, con molto stento,
E le briglie disciolse al palafreno
Ver la pianura che restava. Intorno
A quel campo di guerra una vedetta
Aggiravasi allor di bellicosi
Turani prodi, ottanta. Essi, già in pria
Qua e là dispersi, corsero veloci


<pb n="5.187"/>
— 187 —

A Isfendiàr, con alte grida ei corsero
E con inchieste, a dimandarlo intenti:
Leonino guerrier, che cerchi mai
In questa notte al contrastato campo?
Della pugna nel campo, egli rispose,
Ogni vostro desio sta nel banchetto
E sta nel sonno. Ma l’annunzio certo
Come venne a Kuhrèm da questo campo
Che Isfendiàr vi oltrepassava, « Prendi,
Ei disse a me, l’acuto ferro ed aspro
Fammi governo di quell’alme abiette! »
Trasse la spada e si avventò, la pugna
Di Gushatàsp ricordando. E molti ei quivi,
Su l’aspra via, distese morti e poi
Da quel loco sali rapido al fianco
Dell’iranio signor. Sali del monte
Le roccie altere, e come ratto il volto
Del genitor scoprì, gli rese omaggio.
Ma il padre suo, col cor pieno d’affanno,
In piè balzò, baciollo e con la mano
Il volto gli palpò. Grazia, gli disse,
Questa è di Dio signor, ch’io qui ti veggo,
Giovane figlio mio, d’alma serena
E felice di cuor! Ma tu, nel petto
Contro di me non albergar disdegno,
Non odio, e non cercar precipitoso
La tua vendetta. Fu Gurèzm, il tristo,
L’uom scellerato, che offuscommi il core
Contro il mio figlio. Ma l’incolse male
Per suo maligno favellar; gli venne
Alta sciagura, ed ei cadea, per trista
Opera sua, di mala morte. Intanto
Io qui prometto innanzi a Dio signore,
Conoscitor di tutte cose e arcane
E manifeste, che il mio serto illustre
E il seggio mio con l’ampio regno, allora


<pb n="5.188"/>
— 188 —

Ch’io sia beato e di sorte vincente,
A te darò. Da questo mondo in loco
Mi ridurrò di contemplanti asceti,
Quant'io posseggo a te donando in pria.
‘ Isfendiàr così rispose: Oh! possa
Compiacersi di me l'inclito sire!
Seggio e corona e mio tesor fia sempre
Compiacimento che di questo servo
Abbiasi il re. Ma bene ei sa, dell’ampia
Terra signor, che quand'io scorsi il volto
Di Gurèzm che si giace in mezzo al campo,
Lagrimai su quel tristo e per la doglia
Aspra del cor del re tutto avvampai
Subitamente. Or però tutta vassene
La sventura di noi; son come lieve
Aura per noi le intravvenute cose;
Ed io, quando trarrò d'oggi in avanti
Della vendetta la lucente spada
E scenderò di questo monte eccelso
Giù da le rupi, non Argiàspe in vita
Lascierò, non Kuhrèm, nè vo’ che intatta
Resti la terra di Turania o il regno
Di Khallùkh e d’Ayàs, non quel di Cina!

L'ampio stuol degli eroi com’ebbe annunzio
Ch’era scampato dalla rea fortuna
Isfendiàr e da’ suoi ceppi gravi,
Vennero a squadre nella sua presenza
Tutti d’un tratto, su l'aerea cima
Della montagna. I principi e gli estrani
Ed i congiunti suoi poser la fronte
Al suolo innanzi a lui. Tutti fean voti
Benedicendo e lui gridavan tutti
Inclito re vendicator. Rispose
Isfendiàr, d’amica sorte lieto:

Incliti in guerra che agitate il brando,
Traete omai dalla guaina i ferri


<pb n="5.189"/>
— 189 —

Avvelenati e rilucenti. Dentro

Vi ricacciate nella pugna, i rei

Nemici a trucidar. — Benedicendo
Risposero gli eroi: Tu se’ corona,

Tu se’ la spada vindice e possente

Di tutti noi. Ma noi, qui a te dinanzi,
Pegno ti diam l’anima nostra. Lieta
Facciam nostr'alma per tuo dolce aspetto.

Apprestàr le falangi in quella notte,
Apprestaron le lancie e le corazze,
Mentre quel padre de’ trascorsi mali
Della fortuna a favellar con l’inclito
Isfendiàr si trattenea. Pel sangue
De’ giovinetti bellicosi, due
Rivi di pianto giù dagli occhi suoi
Per le gote versò, chè tutti uccisi
Furono al campo de l’assalto, ed ebbero
Cinto di sangue il capo incoronato.

Ma in quella notte anche giugnea novella
A sire Argiàsp, che ritornato il figlio
Era al monarca degl’Irani. Uccise
Avea quel prode su la via dirotta
Vedette assai; chi non fu spento allora,
Volse in fuga le terga. Oh! ne fu tristo
Il re turanio e i prenci suoi raccolse,

E molto, di Kuhrèm nella presenza,

Ei fe’ parole: Ben diverso un tempo
Nostro consiglio in questa pugna, ratto
Che dal suo loco qui discese l'ampio
Esercito de’ nostri! Io dissi allora:

« Se in ceppi troverem quel tristo Devo,
Senza periglio sarà il mondo! L'alto
Seggio d’Irania prenderò vincendo,

Sì che verranno a me voti ed auguri
Da ogni confine! ». Or però sciolto andava
Quel di Devi figliuol, sì che abbiam noi


<pb n="5.190"/>
— 190 —

Doglia in pugno e sospiri, unico frutto;

Nè pari è a lui de’ miei Turani alcuno,

Quale si prenda fieramente il loco

Nella battaglia incontro a lui. Eppure,

Appagati del cor, con la vincente

Fortuna che ci arrise, in suol turanio

Anche tornar vogliam con trono e serto.
E comandò che quante eran dovizie

Apprestassero i suoi. Regi tesori

E cavalli bardati e in auro intesti

Fulgidi panni ed oro e gemme e serti

E corone e cinture, auree monete, .

Quanta recata avea da Balkh illustre

Eletta preda, egli raccolse, e tutta

A Kuhrèm affidò. Quattro egli avea,

Minori di Kuhrèm, gagliardi figli,

E cotesti apprestàr le suppellettili

E avvinsero le some. Andaron tosto

Cento cammelli in ogni parte, e assiso

Teneasi un condottier d’ognuno al dorso.
Ma pieno di spavento era d’Argiàspe

Il debil cor, piena la mente sua

D'ansia così, che lungi da lui furono

Cibo, quiete e dolci sonni. V'era

Un turanio campion (Gurgsàr n’è il nome).

Dallo stuol degli eroi venne costui

Al re dinanzi e fe’ tai detti: Prence

Di Turania e di Cina, oh! per un solo,

Per un solo guerrier, la fama tua

Non atterrar così! Ferito e oppresso

È l’esercito iranio e volto in fuga,

Or che adirossi contro a lui la sorte.

Arsi ed uccisi ha i figli suoi Gushtaspe,

E sol gli venne a sostenerlo or ora

Isfendiàr. Ma tu sgomenti il core

A’ prodi tuoi, così adoprando, e a mezzo


<pb n="5.191"/>
— 191 —

Il trafiggi così senza battaglia
Con le parole tue. Prence che alberghi
Tema e spavento in cor, non ha buon senno,
Chè ben sovente grave danno incoglie
Per uom che aggia timor. Clava nemica
Turanio un prode non colpì, non cadde
Nemico stral su le gualdrappe nostre.
Emulo degno a Isfendiàr son io,
Se in giostra osa venir! Dell'uom pugnace

Al suolo io stenderò l’alta persona.
“——Come ascoltò quelle parole sue
Argiàsp regnante e il fermo cor del prode
E il consiglio notò con l'alto senno,
Dissegli: Eroe che ami la pugna, illustre
Hai nascimento ed indole preclara
E chiaro nome. Che se tu a buon fine
Le cose dette menerai, ponendo
Nobil tua guida su la lingua tua
Assennato parlar, tutta la terra
Io ti darò che dai deserti lochi
Ove son tende ad abitar, si tragge
Fino al mare di Cina, anche d’Irania
Ti donerò gli ampi tesori. Duce
All’esercito mio qui tu sarai,
Nè dal tuo dir lungi anderò. Ma quando
Ben tu vedessi che l’impeto fiero
D’esto leone sostener non puoi,
Non indossar le maglie tue, chè ratto
Noi qui distruggerem l’accolta preda
E l'antico tesor, nulla ad Irania
Abbandonando fuor che tristi cose,
Amarezza d'’assenzio. Andremo allora
Con molta gioia alla Rocca di bronzo
E là ci resterem, stringendo al seno
Giovinette leggiadre. Oh! se di vanni
S'armasse ancora Isfendiàr valente,


<pb n="5.192"/>
Non potria superar di quel castello

Il passo mai! Forse che non udisti

Qual sentenza dicea ne’ prischi tempi
Nobil sciacallo a vecchio lupo, fido
Compagno suo? « Nella sua casa ha forza,
Ha vigore un mastin. S'ei n’esce e vaga,
Il suo latrato che può mai? » — Rispose
Gurgsàr feroce: Volgi gli occhi tuoi

Su me, prence, dimani. Allor che incontro
Isfendiàr ci menerà d'un tratto

L’irania schiera, lui torrò di mezzo

Come portasi via nembo improvviso
L’aride paglie dal sentier. — De’ suoi

Le squadre allora gli affidava il prence

E promessa gli fea che due donate

Parti avrebbegli ancor dell’ampia terra.
Tutta la notte ad ordinar le squadre
Stettero i forti, dalle tende erette

Le raccogliean de’ principi guerrieri.

XVII. Vittoria d’Isfendyàr.

(Ed. Cale. p. 1121-1124).

Allor che sollevò l’aureo suo disco
Quest’almo sol, quando la notte ombrosa
Vinta e oppressa da lui, qual se dolente,
Gittò il bruno suo vel, sì che la faccia
Dell’ampia terra nitida mostrossi
Qual è rubino di color vivace,

Vasta discese degl’Irani prenci

Una squadra dal monte, e n’era capo

Isfendiàr gagliardo. Egli in bell’ordine
Ponea le schiere, e intenebrò la terra
Per tanti eroi qual d’un color di pece.



<pb n="5.193"/>
— 193 —

Figlio a Zerìr, Nestùr valente, un forte,
Dinanzi a cui la selva disertava
Ben che fiero un leon, si fea da destra
Il loco suo. Duce di forti egli era,
Ordinator di sue falangi. Venne,
Nitido come sol nell’Ariète,
Gàrgvi pugnace da sinistra; innanzi
Isfendiar dell’ampia schiera andava,
Sospendendo all’arcion la ferrea mazza
Dal capo di giovenca, e si tenea
Prence Gushtàsp nel mezzo, ed era piena
D'un odio contro Argiàsp l’anima sua.

Ma di rincontro le falangi sue
Anche Argiàspe ordinò, sì che da l’alto
L’immenso campo non vedean le stelle,
Tante eran l’aste e le lucenti spade
Levate al ciel. Di serici vessilli
Fu l’aria ingombra. Nereggiava intanto
Il medio loco dell’accolte genti
Ov’era Argiàsp; da destra il valoroso
Kuhrèm gli stava con timballi e trombe,
Il sire di Cighil stavagli a manca,
Da cui vigor togliea ne le battaglie
Un leon fero. D'ambedue le parti
Voci echeggiàr: Piglia tu questo! Tieni!
Quando avventossi fra cotanti primo
Isfendiàr valente. Allor che scorse
La schiera immensa Argiàspe valoroso
E quegli eletti cavalier, discesi
Con l’aste in pugno, scelse un collicello
E sopra vi sali, tutto l’esercito
In ogni parte a riguardar. Falange
Era cotesta quanta alcun non vide,
SÌ ch’ei trasse dal cor per aspro affanno
Un sospiro dolente. Era quel core
Alla vista feral de l’ampie schiere




<pb n="5.194"/>
— 194 —

Oppresso e vinto, sì che parve oscuro

E tetro il mondo del turanio prence

Agli occhi torbi. Ma fe’ cenno e volle

Che i cammellieri a cento carovane

Dal deserto adducessero i cammelli,

E disse poi secretamente a’ suoi

Incliti in armi: Ratto che la pugna

Lunga facciasi a noi, se manifesta

Vittoria non si fa, non luce alcuna

O allegrezza di cuore, io con gli amici

Sui rapidi cammelli e in tutta pace

Mi cercherò, chè ben n’è d’uopo, un varco.
Ratto che s'avventò fra le due schiere

Isfendiàr come leon furente,

Le spume al labbro, come ciel rotante

Rapido al corso, con la clava in pugno

Dal capo di giovenca, oh! che quel campo

Tutto con la persona ei dominava,

Tu avresti detto! -L’alma sua furente

Nelle sue membra non capia! Ma intanto

Levavasi clangor di rauche trombe,

E gli eroi s'avventàr ferocemente

Dal loco a un tratto. Detto avresti in mare

Si tramutasse per il molto sangue

Il deserto infinito e alti per l’etra,

Al lampeggiar di tante spade, ovunque

Astri splendesser corruscanti. Gravi

Fece le staffe giù puntando il piede

Isfendiàr, con quella clava in alto

Dal capo di giovenca, e un fiero grido

A le stelle mandò. Stretta nel pugno

Quella clava d'acciaio, ivi, dal mezzo,

Del turanico stuol trecento eroi

Morti atterrava, e sì dicea: Davvero!

Di Fershid-vèrd per la vendetta, il mare

Oggi scompiglierò! — Gittossi allora





<pb n="5.195"/>
— 195 —

Al destro corno e abbandonò le briglie

Al suo veloce palafren disciolte.

Cento e sessanta ei trucidò fra quelli

Di Turania valenti, e volse ratto

Kuhrèm le terga allo spettacol fero.

Ma Isfendiàr dicea: Questa è del sangue

Dell’avo mio l'orribile vendetta,

Dell’avo mio, per cui s'afflisse il core

Di re Gushtàsp! — Le redini a sinistra

Ei volse allora, é si fe’ lago a un tratto

Per il sangue la terra. Ivi ben cento

E sessanta egli spense e cinque ancora

Eroi turani, celebrati in guerra,

Tutti con diademi ed opulenti

Tesori, e disse: De’ miei trenta ed otto

Dolci fratelli che morian pugnando,

É questa che mi piglio, aspra vendetta.
A Gurgsàr così disse, allor che vide,

Principe Argiàspe: L'infinito esercito

Ucciso cade e più non resta un forte

Nè v'è loco a indugiar delle due schiere

Nella presenza. Ma perchè tu resti

Silenzioso qui, non io comprendo,

Nè so davver perchè cianciasti! — A quelle

Parole del suo re, tutto sì scosse

Prence Gurgsàr, onde scendea dinanzi

A le file in battaglia, un poderoso

Arco real stretto nel pugno, accanto

A una saetta di acciaio alla punta,

Con asta in duro legno. Allor che giunse

Vicino a Isfendiàr, l'arco apprestando,

Diritta al petto dell’iranio prode

Una freccia scoccò. Piegossi ratto

Isfendiàr su l'alto dell’arcione,

Per che Gurgsàr nella stoltizia sua

Credesse allor che la volante freccia


<pb n="5.196"/>
— 196 —

L'usbergo avesse trapassato e il candido
Petto real fosse trafitto. Quegli

Il ferro suo di tinta adamantina

Già già traea, recidere la testa

Al prence iranio già volea. Ma in core
Non sbigotti per l'imminente rischio
Isfendiàr. Sciolse l’attorto laccio

Dal culmo dell’arcion, quindi, nel nome
Di Dio, regnante e creator, con forza
Alla cervice l’avventò fischiante

Di Gurgsàr battaglier. Cadde impigliata
Entro a que’ nodi la cervice altera

Del misero col capo, e la tremante
Persona Isfendiàr d’un fero colpo

Al suolo ne battè. Saltò dall’alto

Del generoso palafren l’iranio

E la man stese qual possente artiglio
D’indomito leon, quindi le mani

Da tergo avvinse duramente ferme

Al caduto guerrier, posegli al collo

Un capestro annodato. Ecco! ei l’addusse
Dal cospetto de’ forti agli steccati
Traendolo con sè, spumoso il labbro -
Per la vergogna e pel dolor. Mandollo
A re Gushtàsp, l’affidando alla mano
Dell’inclito signor da l’aureo casco.

Nelle tue chiostre tu l’avvinci, ei disse,
Nè ti pensar di trucidarlo. Attendi
A chi ’l fato darà dalla battaglia
Di ritornarsi con la sua vittoria.

Di là discese al contrastato campo
Novellamente e nell’orrenda mischia
Tutta menò de’ suoi la schiera. Un fuoco
Di pugna ei suscitàr subitamente,

E il cielo intenebrò, de’ cavalieri
Per la volante polvere. Ma quando


<pb n="5.197"/>
— 197 —

Principe Argiàsp l’orrendo assalto vide,

Tutto smarrissi per l'affanno, e il core

In sen gli palpitò. Si volse e disse

A’ prodi suoi: Dov'è Kuhrèm? Non veggo

A. mano destra il suo vessillo. E dove

È Kendèr, vincitor di belve in giostra

E maestro di spada? I monti ancora

L'asta sua superava e li vincea

Ogni suo dardo! — Isfendiàr, risposero,

In fiero assalto con Gurgsàr discese;

Ma il prode cavalier, maschio leone,

D'Isfendiàr indomito e possente

Fu preso dalla man. S'imbrunì tutta

L’aria a l’intorno degli eroi pel brando,

E il vessillo di lui, che immagin porta

D'agreste lupo, si celò. — Corruccio

N’ebbe il core d'Argiàspe al caso strano,

E un cammel dimandò, la via prendendo

Che menava al deserto. Egli e i suoi fidi,

Sovra cammelli furibondi e ratti,

Di là partian, traendosi i cavalli

Dietro a sè con la man. Così lasciava

Il turanio signor nel vasto campo

L'esercito de’ suoi, mentre fuggendo

Venia co’ prenci di Khallùkh munita

Alle castella. Isfendiàr frattanto

Levò tal grido che tremonne tutta

L’ardua montagna; ei sì dicea, voltato

A’ prenci irani: Le guerresche spade

Non stringete così, fiacchi ed inerti,

Nel pugno eretto, ma del cor, del sangue

De’ rei nemici fatene guaina

Alle fulgide lame, e pari al monte

Fate di Kàren, per gli uccisi, il piano.
L’esercito guerrier strinse le cosce

All’ardue selle, e questa a quella squadra


<pb n="5.198"/>
— 198 —

Venne rapida innanzi. Ecco! sommergonsi
Nell’atro sangue le zolle del campo,
L’erbe e le pietre, e se là v'era, il sangue
Volta la rota d’un mulin si avriìa.

Eran pel campo e mani e piè divelti,

E capi infranti e busti aperti, capi
Tronchi dal busto, e spade rilucenti
Strette ancor nella man. Gorreano a gara
I cavalieri che amano gli assalti,

Ma rapir non potean le suppellettili
Gittate al campo. I principi turani

Ratto che udian che Argiaspe si fuggia,
Corrucciàrsi così, che alla persona
Scoppiar sembrava la rigonfia cute.

Chi destriero si avea, ratto fuggiva,

Gli altri gittàr corazze ed elmi e vennero
A Isfendiàr nella presenza, mesti
Vennero, tutti, lagrimosi agli occhi,

Sì come cade a primavera accolto

Umor da fosche nubi. E perdonava
Agl'infelici l’uom gagliardo, e niuno

Da quell’istante a trucidarne intese.

Più non avea, dell’avo suo pel sangue, .
Alcuna doglia in cor, sì ch’egli pose
Custode ai vinti un de’ suoi prenci, e poi,
Con la schiera de’ forti, alla presenza
Venne del re, tinto di sangue il petto,
Tinta di sangue la lucente spada

E l'elmo greco. Oh sì! dell’atro sangue
Appiccicato per i forti grumi

Era il ferro alla man; dogliosi e rotti
Eran gli omeri suoi, erane il petto,

Pel grave usbergo. Ma i sergenti in caldo
Latte la spada e la sua man possente
Furon presti a lavar, dalla corazza

Gli estrassero le freccie. Ei scese allora


<pb n="5.199"/>
— 199 —

Ad un lavacro. La persona e il capo
Ivi mondò quell’inclito guerriero, |
Gioioso ‘in core e delle membra sue
Aitante e leggiadro. E chiese allora
Di penitente un rozzo saio, e venne
Di Dio verace nel cospetto e quivi
Per sette giorni di Dio santo ei fue
Nella presenza. Con affanno e tema
V'era Gushtaspe e venerava Iddio,
Fattor del mondo, con quel figlio eletto,
Fin che all’ottavo dì si rese ancora
Isfendiàr al loco suo. Gli venne
Gurgsàr allor nella presenza. Speme
Quel cor più non avea del viver dolce,
E l’infelice per le membra sue
Tremava sì, come al soffiar de’ venti
Ramo di salce. Egli baciò la terra
A piè del trono, pallide le gote
Per lo spavento insidioso, e disse:

O re, dal sangue mio tu non avresti
Alcuna lode fra la gente. Servo
Io ti sarò, nella presenza tua
In piè mai sempre, consigliero tuo
In tutte opere belle. In ogni danno
Che mai t’incolga, a rintuzzar quel danno
Pronto sarò; ti guiderò pur anco
Alla Rocca di bronzo. — Allor fe’ cenno
Ch’ei si recasse le catene sue
Alle mani ed a’ piè, così qual era
Dentro le chiostre, Isfendiàr. Discese
Poscia al loco fatal ch’era d’Argiaspe,
Qual di Lohràspe su la terra il sangue
Spargere osò. Le accolte suppellettili
In quel campo ei donò, sì che beati
Ne andaron fanti e cavalieri. Ai prenci
Affidò quanti avea pel vasto campo


<pb n="5.200"/>
— 200 —

Fatti captivi, trucidando i rei
Da cui danno soffrìa l’oste di Irania.

XVIII. Patto di re Gushtàsp con IsfendyAr.

(Ed. Calc. p. 1124-1126).

Quindi sen venne a le sue chiostre e tutti
I suoi consigli a ricercar si pose
Con l’iranio signor, parlando assai
Di principe Lohràsp, della vendetta
Di Fershid-vèrd preclaro e di quegl’incliti,
Della pugna nel dì. Queste parole
Fece a Gushtàspe il valoroso: Al tempo
Ch’io dimanddi di principe Lohràspe
Alta vendetta, gli occhi miei guardavano
Alla speranza che mi fece il padre
Della corona imperial; ma il padre
Sembrò adirarsi contro al figlio suo .
Per tal parola. — Dissegli Gushtaspe :

O valoroso, tu se’ lieto, e in ceppi
Son le sorelle tue. Beato il prode
Che ucciso cadde al contrastato campo,
Nè per vergogna de’ turani prenci
La fronte umiliò ! Che se vedranno
Le genti attorno me sul trono, oh! quale,
Qual cosa mai da’ sudditi guerrieri
Dirassi ancor di me? Su tal vergogna
Io piangerò finchè starommi in vita,
Chè alto un affanno ingombrami la mente
Qual fiamma viva. Ma dinanzi a Dio,
Alto, superno, ti prometto, o figlio,
Che se tu andrai nella turania terra
Illeso, per valor fino alla strozza
Del fero drago, e le sorelle tue
Riscatterai dalla turania possa,


<pb n="5.201"/>
— 201 —

Il serto imperial co’ miei tesori,

Senza rancura mia, col trono eccelso,

Ti affiderò. Bastami puro un loco

A venerarvi Iddio, chè veramente

Son per altrui questi tesori miei!
Isfendiàr così gli diè risposta:

Tempo senza di te niun vegga mai!

Servo, o padre, ti sono, e il mio dimando

Io già non mossi per regal potere.

Pegno a te rendo la persona mia

E l’alma ancor, ch’io non più mai l'altezza

Ti chiederò del seggio tuo nè il libero

Poter di re! Ne andrò! Fiera vendetta

Prenderommi d’'Argiàsp, nè il suol turanio

Intatto lascierò, ma da que’ ceppi

Io renderò le suore mie dolenti

A lor seggio regal, per la fortuna

De l’inclito signor de l’ampia terra.
Benedicendo, re Gushtàsp gli disse:

Eternamente sapienza bella

Ti sia congiunta! Nella tua partita

Ti sia l'Eterno alto sostegno, e il trono

Il seggio tuo nel tuo ritorno! — Allora

Una schiera adunò da tutte parti

E da ogni loco ove pur fosse un pio

Sacerdote o un guerrier. Dodicimila

Ratto ne scelse, cavalieri eletti,

Incitatori di cavalli, in armi

Inclitì eroi. Tesoro di monete

Ei dispensava, nè pei doni suoi

Rese il core d’alcun dolente e tristo.

Anche donava a Isfendiàr bennato

Un alto seggio, una corona adorna

Di gemme imperiali, e grave un carco

A ducento imponea forti cammelli,

Per battaglie e per cene immensa copia


<pb n="5.202"/>
— 202 —

Di vaghi arnesi. Dalla reggia allora
Dell’inclito signor levossi un grido:
Recate omai de’ principi che altera
Portan la fronte, il corridor! — Fùr tratte
Le chiostre alla pianura e la bandiera
Che d'un’aquila avea la fosca immagine.
Ratto a partir l’esercito guerriero
Apprestavasi allor; per l’atra polve
Che si levò, si fea del sol lucente
Scura la lampa. Dal palagio intanto
Discese al campo Isfendiàr, la schiera
A contemplar per la vicina guerra,
E si menò di sue catene avvinto
Gurgsàr feroce, doloroso e mesto.
Beshutèn che del prence era fidato
E savio consiglier, si pose accanto
Qual ministro sagace. I suoi cammelli
Fùron tremila con le onuste some,
Colme di cibi e di monete assai,
Chè lunga era la via, dirotta ed aspra,
Nè alcuno mai da iranio suol venuto
Era per quella in suol turanio. Il prode
Così era sceso da le eccelse mura,
Per che da lui con un addio quel prence
Si separasse. Il genitor si strinse
Al petto allora il figlio suo, parole
Incominciò benaugurose e disse:
Vivi beato e lieto di vittoria
Pel trono che ti attende, e la corona,
E amico Iddio sì ti protegga e quella
Invitta sorte tua! Che se vederti
Ancor potrò forte ed illeso, tua
La corona sarà co’ miei tesori
E il trono imperial. — Baciò la mano
Al padre suo con molto amor quel figlio,
E la fronte che tutta gli lucea



<pb n="5.203"/>
— 203 —

D’un’alma luce, di là volse a dietro.
Ritornossi alla reggia e dietro a' veli
Delle sue stanze la diletta madre

Corse a veder. Le fe’ dimandi e poi
Addio le disse. — Queste son le cose
Che udii narrar dal sacerdote un giorno.


<pb n="5.204"/>
2. Leggenda delle sette avventure

d’ Isfendyàr.

I. Principio del racconto.

(Ed. Calc. p. 1126-1127).

D'ora in avanti narrerò la storia
De le sette avventure, adoperando
Motti novelli e dilettosi. Tutta
Io dir la vo’ sotto gli auspici santi
Di re Mahmùd, per la corona sua
Imperial, per la sua gloria illustre,
Per l’ardor suo nel vendicar le offese,
Per la giustizia e le battaglie sue,

Pé’ suoi conviti, pe’ comandi suoi
E pel divieto, pe’ consigli ancora

E per gl’'intenti a cui riguarda. Aita
Se mi darà la vigile fortuna

Ad una volta ed all’ingegno mio
Toccar darà la nobil meta, istoria
Racconterò meravigliosa e grande,
Onde già si stupìa l’uom sapiente.

Viva in eterno il mio signor! del mondo
Obbediscano a lui tutti i regnanti!

Questo fulgido sol, come disvela
In oriente la sua fronte, l'ampia
Terra adornando va con molto amore;


<pb n="5.205"/>
— 205 —

E come il serto de’ suoi raggi d’oro

Dell’Ariète fra le stelle ei cinge,

L'oriente per lui con l'occidente.

Ratto s’allieta. Le montagne allora

Echeggian tutte d’un fragor di tuoni,

E del fiume le sponde in vago aspetto

Di tulipani vestonsi fiorenti

E di narcisi. — Il tulipan ne insegna

La pazienza e tutti inganni suoi

Il narciso ne apprende; umile stato

Addita il fiore di lavanda, e tutta

Ci mostra dignità il fior di granato. —

Or, come tosto di scintille incense

Colmasi il fianco d’atra nube e accolto

Umor la gonfia, strepito assordante

Ingombra i cieli e balzan turbi in giostra

Con rapido furor; scende la folgore

E scoscende la piova, e al gran rimbombo

Solleva il capo da’ suoi dolci sonni

Atterrito il mortal. Ma se al mattino

Ti desti e scendi a riguardar, la terra

Tutta vedrai quale d’un vel coperta

Di verdissima seta, o a dipintura

Tutta simil qual è di Màni in Cina.

E quando ha luce per quest’almo sole

Tutta la terra, di cadute stille

A tulipani ed a narcisi pieni

I petali egli vede. E il ciel sorride

E par che dica sospirando : « O cari,

O vaghi fiori, per amor di voi,

Non per ira o dolor, del ciel la plaga

Sciogliesi in pianto! ». —Oh no!, se il ciel non piange,

Mai non sorride questa terra amena |!
Non io la mano di regal signore

Dirò simile a questo ciel, chè solo

A. primavera è piovere di cielo,


<pb n="5.206"/>
— 206 —

Nè cotesto è davver di prenci illustri

Consiglio o volontà. Ma d’un regnante

Somiglia al sol la destra generosa,

Quand’ei solleva de’ suoi raggi il serto

D’Ariète fra gli astri. E sia che vengano

Tesori a lui dall’arsa terra, e sia

Che vengano dal mar, sian muschio o perle,

Di suo ricco donar la viva luce

Ei non ritragge mai, non da monarchi

Alteri, non da gente umile e grama.

D’Abu-’l-Kasim, di re Mahmùd possente,

La mano è tal verso di tutti, onesti

Sian essi o rei. Non ha rancura il grande

In far suoi doni, e in dì ch'egli opra intento,

Mai non ha posa. Incontragli la guerra ?

E guerra ei fa, col poderoso artiglio

Giunge il capo dei re. Ma a chi la fronte

Umilia innanzi a lui, tesori ei dona

Più non pensando a precedente affanno.

Abbiasi il mondo in sempiterno un prence

Qual è Mahmùd! Vengan da lui sua grazia

E sua giustizia! Che se un dì levassero

Dal loro avel la fronte incoronata .

E Gemshìd e Khusrèv, Kobàd regnante,

Fredùn e Sikendèr figlio di regi,

Intenti a liberar quest'ampia terra

Da ogni opra trista, in ogni tempo a lui

Farebber loco riverenti e umili,

Chè l’Eterno dal ciel l’ama e protegge.
Quand’ io porsi la mano a questo libro

In nome di tal re che alta solleva

La fronte sua, nulla cercai per esso

Fuor che in terra lasciar chiaro il mio nome,

Toccato il fin d'ogni mia dolce brama.

Tutti gli eroi, tutti î possenti, a cui

Splendido segno ne’ racconti miei


<pb n="5.207"/>
— 207 —

Posi col libro mio, da lungo tempo
Giaceano estinti; ma rivisse ancora

Il nome lor per mie parole. A quelli,

Già morti e spenti, fui Gesù novello,

Li suscitando; guida all’alme loro

Fino al cielo mi fei. Deh! resti, adunque,
Fin che il cielo sarà, questa felice

Istoria mia! — Tu intanto bada, e in ménte
Serba fedel ciò che l’esperto vecchio

Per la Rocca di bronzo a dir si accinge.

II. Avventura prima.

(Ed. Cale. p. 1127-1130).

L'uom de la villa, narrator facondo,
Questa narrò de le avventure sette
Amena istoria, poi ch’ egli ebbe un giorno
Imbandita la mensa. Aureo si prese
In pugno un nappo, e di Gushtàspe allora
Parole incominciò, di quella Rocca
Di bronzo tutta e de l’impresa ardita
D’Isfendiàr, della sua via lontana
E di Gurgsàr che parte v’ebbe. Fi disse:
Come in Balkh discendea con lingua ed alma
Ricolma di parole aspre ed acerbe
Isfendiàr, dalla presenza uscia
Del padre suo, volgendo di Turania
Pel calle con Gurgsàr. Tanto ne andava,
Fin che trovossi a due contrarie vie.
Quivi figgea co’ prodi suoi le tende
E le chiostre, e fea cenno onde apprestate
Fosser le mense a lui, richiesti fossero
Vino giocondo e musici concenti
E nobili cantori. Ecco! adunaronsi


<pb n="5.208"/>
— 208 —

Dell’esercito i prenci e là si assisero

Di quel pastor d'un popolo guerriero

Alla mensa real. Fece comando

Principe Isfendiàr che innanzi a lui

Gurgsàr venisse, ben che mesto al core;

Anche volea che ratto gli riempissero

Quattro coppe dorate, indi si volse

E disse al prigionier: Deh! sventurato,

A regal seggio ed a regal corona,

Io sì, ti menerò. Che se tu il vero

In ciò che chieggo, mi dirai, fia tua

Tutta la terra de’ Turani. E quando

Io qui sarò vincente, inclito il dono

‘A te darò, levando in fino al sole,

Che alto risplende, il capo tuo. Non io

Offenderò chi t’ è congiunto, niuno

De’ consanguinei tuoi, niun de’ tuoi figli.

Che se ti volgìi alle menzogne, luce

Non avrà il tuo mentire agli occhi miei,

Ma ben io col pugnal la tua persona

In due dividerò, sì che alla gente

Venga per te in fiero spavento il core.
Risposegli Gurgsàr: Inclito e nobile

Isfendiàr, fuor che parole giuste

Altro non fia che da me ascolti il sire.

Ciò farai tu che più di far si addice

A re sovrano. — Ov’è, disse, di bronzo

La Rocca altera, chè ben lungi è quello

Ampio confine da confin d’Irania ?

Quante son vie fin là? quante si contano

Parasanghe ? e dov'è senza periglio

Alcuna via? Dimmi, soggiunse, - quale

Esercito è pur là; dimmi che sai

Dell’ardua altezza di sue mura. — Nobile

Isfendiàr, di generoso core,

Risposegli Gurgsàr, tre son le vie


<pb n="5.209"/>
— 209 —

Fino al loco real, qual di tenzoni

Eletto loco Argiàsp regnante appella.
Una in tre mesi, l'altra in due si compie,
Ove uno stuol d’armigeri sì voglia
Menar per l’aspro calle. Una è di tende
Fornita e d’acque, e son città per quella,
E di tre parti essa pareggia due

Di quella terra di turani prenci. |
L’altra ha cammino che due lune uguaglia,
Ma scarso è il cibo per la via deserta

A stuol d’armati. Non son erbe quivi,

Non beveraggi per giumenti, e loco

Non troveresti ad albergar. La terza

In sette dì varca il cammin. Discendere
Alla Rocca di bronzo al giorno ottavo

Può di forti uno stuol. Ma di leoni

E di lupi ella è ingombra e vi son draghi
Feri e temuti, onde non trova scampo
Nato mortal da’ forti artigli. Donne

Anche vi sono incantatrici, e maghe,
Tremende più d’assai che lupi agresti

O leoni o serpenti orridi e fieri.

La trista maga ben talor solleva

Questo dal mar fino alla luna, e quello

A capo in giù precipita da l’alto

In tetra fossa. N’è deserto il loco,

E v’abita il Simùrgh orrido augello,

Alto règnavi il freddo, e allor che il vento
Levasi ratto, alberi schianta. Appena

Che mostrasi così quella di bronzo

Rocca superba, dice ognun che mai

Rocca simìl non vide in terra, e tale
Ricordar non udì, chè l’alte mura

Passano in ciel le nubi fosche, e dentro
Armi son molte e compagnia di prodi,
Acque giranle attorno e v'è un gran fiume
Frapusi, V. 14


<pb n="5.210"/>
— 210 —

Che ratto scende. In rimirarlo turbasi

L’alma d'ognun; ma suol travalicarlo

Principe Argiàsp con una barca, allora

Che per cacciar discende alla pianura.

Anche se chiuso per assedio ei stesse

Ad anni cento, non avria di cosa

Che gli verria dal circostante piano,

Necessità quel re. Dentro al castello

Son erbe e campi seminati ed alberi

Che recan frutti, e ruote di mulini.
Isfendiàr, come ascoltò que’ detti,

Stette alcun tempo corrucciato e lungo

Serbò silenzio. Disse poi: Niun’altra

Via, fuor di questa, sia per noi! Nel mondo

Nulla è più caro d’una via ch’è breve.
Gurgsàr rispose : Per la via, signore,

De le sette avventure alcun gagliardo

Non andò mai per forza o ardir ch'egli ebbe,

Se non solo colui che sua persona

Non ha più cara. — Se tu sei con meco,

Disse l’inclito eroe, forza e ardimento

D’Ahbrimàne vedrai. Ma quale incontro

Cosa verrammi, a che non di’ tu prima,

Se pur fia d’uopo in affrontarla arditi

Ricercar nostra via? — Famoso eroe

Scevro d'ogni timor, Gurgsàr gli fea

Così risposta, due feroci lupi

Di contro a te verranno in pria, l’un maschio,

Femmina l’altro, ambo tremendi e fieri

Come elefanti. Come cervi egli hanno

Alte corna sul capo e la battaglia

Aman de’ forti. Qual di furioso

Elefante in amor, zanne sporgenti

Hanno l’orride belve, ampia e carnosa

La cervice col petto e smilzo il ventre.
Fe' cenno Isfendiàr che, quale in pria,



<pb n="5.211"/>
— 211 —

Tratto fosse Gurgsàr dentro alle tende
Carco di ceppi, doloroso e mesto;
Poscia gioioso una gran festa indisse
E su la fronte si posò la fulgida
Corona di gran re. Come dall'alto
Mostrò de’ raggi suoi l'ampia corona
Il sol fiammante e questo ciel disciolse
Le segrete ombre sue da l’ampia terra,
Dalla tenda regal fiero levossi
Di timpani un fragor. Tutta coprissi
D'armì ferrate la campagna, e il cielo
Intenebrò. Verso Turania andava
L’inclito eroe, delle avventure sette
Per l’aspra via, lieto e gioioso e rapido
Camminando co’ suoi. Ratto che giunse
Ad una stazion nel suo sentiero,
Esperto un uom da le falangi accolte
Egli trascelse, Beshutèn, che prode
Era e sagace, contro avversa possa
Custode a’ suoi campioni. Ora, gli disse,
Guardami tu l’esercito guerriero
Conforme al rito. Di Gurgsàr pei detti
Sollecito son io, sì che per primo
Entrerò innanzi per la via. Se male
Verranre a me, non vuolsi già che danno
Incolga a questi che mi son soggetti.
Così sen venne e marzial corazza
Rapidamente si vestì. La cinghia
Fu stretta allora al palafren che bruno
Era qual notte, ed ei, prence di forti,
In arcioni balzò. Detto tu avresti
Che il ciel cadea dalle superne chiostre !
Quel principe d’eroi, come pur giunse
Là da l’orride belve, alto in arcioni
Strinse le cosce qual robusto e ardito
Un elefante. Rimiràr quel petto


<pb n="5.212"/>
— 212 —

E la forte cervice i lupi agresti,
Anche miràr la nobile persona
E l’artiglio d’eroe, la ferrea clava,
E ratto si avviàr, come elefanti
Arditi e fieri e di lottar bramosi,
Dalla pianura. Ma dell’arco suo
Tese la corda l’animoso, e un grido
Alto levò qual di leon che cercasi
Ampia la strage. Una sonante pioggia
Su quelle ei rovesciò nemiche belve
D’alate freccie e tennesi a l’insidie,
Qual cavalier, con ardimento ed ira.
Vinte e conquise da le ferree punte
Restàr le belve, e contro a lui non una
Incolume discese. Ecco! guardava
Isfendiàr con anima serena
E ben vedea che da' suoi colpi attrite
Eran l’orride belve e costernate.
Rapido allor la spada rilucente,
Intrisa di veleno, egli traea,
E, le redini sciolte al palafreno,
Impetùoso s'avventava. A un colpo
Del ferro suo spezzò de’ mostri il capo
E rossi fiori suscitar dal suolo
Parve col sangue lor. Balzò da l’inclito
Suo palafren, tutta a l’Eterno ei fece
Aperta e chiara la sua possa inferma,
Indi in un'onda l’armi e la persona
Purificò dal sangue. Egli cercavasi
Per quella terra libero e disgombro
Un picciol loco. Su quell’arse arene
Volse la fronte al sol, compunto il core,
Sparse le gote d’atra polve, e disse:
Giudice eterno che giustizia rendi,
Forza e virtù con maestà di regi
Tu mi donasti qui. La sepoltura


<pb n="5.213"/>
— 213 —

Festi a l'orride belve in questo campo,

E mi sei tu possente guida in ogni

Opra leggiadra. — Come giunse al loco

L’esercito de’ suoi, come vi giunse

Ancora Beshutèn, come a quel loco

Di sua preghiera elli vedean quel forte,

Meravigliàr de l’arrischiata impresa

Tutti que’ prodi, e si pensava intanto

De’ guerrieri lo stuol: L'orride belve

Chiamerem lupi od elefanti in giostra

Ardenti e furiosi? Oh! sempiterno

Viva d'esto gagliardo il nobil core

Con tal braccio e tal ferro, e nulla mai

Il circondi quaggiù fuor che d'un regio

Trono l’onor con maestà ! Grandezza

Abbiasi e dignità, forza e giustizia !
Andàr gli eroi da’ nobili consigli

Ed una chiostra all’inclito guerriero

Alta elevàr; ma doglia ebbe e rancura

Tristo Gurgsàr per quell’eroe preclaro

E per le belve in tenzonar sì fiere.

Aurea frattanto posero la mensa

I valorosi e gustàr cibi e chiesero

Vino giocondo. Isfendiàr fe’ cenno

Che innanzi a lui menassero i sergenti

Gurgsàr captivo, ancor tremante, ancora

Lagrimoso alle gote. E gli porgea

Colmi tre nappi di giocondo vino

Isfendiàr e l’inchiedea: Tu intanto

Ghe dici a me? qual’altra in questi lochi

Meraviglia vedrò? — Così rispose

Gurgsàr captivo all’inclito guerriero :
Inclito eroe, di leonino core

Principe illustre, a tenzonar con teco

Alla seconda stazion discendere

Un leone vedrai; l’impeto suo


<pb n="5.214"/>
— 214 —

Non sosterrebbe in orrida battaglia
Un fero alligator. L'aquile ardite,
Anche se di gran cor, su quella via
Non osano volar del leon fero.
Isfendiàr, di cor sereno, allegro
Fe’ un riso e disse: O inetto, o dispregiato
Uom di Turania, tu vedrai dimani
A indomito leon che dir si puote
Da un uom gagliardo con la spada! — Allora
Che tenebrosa fu la notte, il sire
Indisse ratto di pigliar la via.
Così, nell’ore della notte oscura,
Partì veloce quello stuol, nel core
Pieno d’affanno, lagrimosi gli occhi.

III. Avventura seconda.

(Ed. Calc. p. 1130-1132).

Ratto che usciva da l’azzurro velo
Questo fulgido sol tutto vestendo
L'ammanto d’or de’ raggi suoi, discese
Al campo degli eroi l’inclito duce,

Discese al piano de l’assalto innanzi

A due leoni, e comandò che ratto

A lui venisse Beshutèn. Consigli

Più assai gli diè d’ogni misura e disse:

Questo esercito altero io ti confido,

Chè alla pugna men vo. — Andava, e allora
Che ai leoni fu presso, a lui, leone,

Tetro il mondo si fece. Era sul loco

Una leena ed era il maschio seco,

Veniano ardenti e di giostrar bramosi.

Come giunse il leon, tremendo un colpo
Calò di spada Isfendiàr che rossa


<pb n="5.215"/>
— 215 —

Fe’ la faccia alla belva in quella guisa

Che un corallo rosseggia. Ei la squarciava

In parti due, dal capo al mezzo, ed era

Pien di terror della leena il core,

Ond’ è ch’ ella così, come il compagno,

S'avventò furiosa. Il nobil prence

Un colpo le sferrò col brando acuto

Sul capo eretto. Cadde su l’arena

Roteante quel capo, ed ebbe il prode

Tinte nel sangue ambe le mani e il seno.
Discese allora ad una fonte e quivi

Il capo si lavò con la persona;

E per ch’ ei si cercò per suo custode

Solo Iddio santo, O Giudice verace,

Disse, per mano mia queste hai disfatte

Orride fiere! — Giunse in quell’istante

Lo stuol de’ suoi; vedea meravigliando

Principe Beshutèn dei due leoni

E la cervice e l'ampio petto, e tutti

A Isfendîàr benedicean, passando

E confine e ragion. Discese poi

Alle sue tende l'inclito guerriero,

Guida eletta agli eroi, scese ai recinti,

E gli adornàr di lauti cibi intanto

I valletti le mense, a lui, di regi

Inclito re, d’alma preclara. Cenno

Ei fece allor che innanzi gli venisse

Gurgsàr maligno dalla rea fortuna,

E tre gli porse di purpureo vino

Ricolmi nappi. Come feasi allegro

Pel vin giocondo quel malvagio, dissegli

Isfendiàr : O vile, o temerario,

Ciò che vedi a diman, svelami tosto.
Di mente altera o nobil ‘re, gli disse,

Lungi sempre da te l’opra malvagia

Sia de’ protervi! Come ardente vampa


<pb n="5.216"/>
— 216 —

Ti affretti alla tenzon, sempre tu trovi
Lo scampo tuo da l'imminente danno!
Ma tu non sai qual ti verrà dimani
Cosa novella. Abbi pietà, signore,

Di tua vigile sorte! Allor che giunto
All’altra stazion sarai dimani,

Impresa a te verrà ben di cotesta

E più forte e più grave. Orrido mostro
Innanzi a te discenderà, che i pesci
Con l’alito pèstifero dal mare

Nelle fauci si trae. Da quella strozza
Escono fiamme crepitanti, e un monte
Roccioso ed alto son le membra sue.
Che se tu addietro dalla via rischiosa
Ritornerai, bene sarà; quest’alma

Pegno ti resta de’ consigli miei.

Ma tu non hai di te, non di cotesti
Guerrieri tuoi, così per te raccolti,

Non pensiero, non cura. — Oh mentecatto!,
Isfendiàr gli rispondea, ne’ ceppi
Strascinar ti voglio! Ben tu vedrai
Che il fero drago dagli aguzzi artigli.
Scampo non troverà da questa mia
Acuta spada. — E comandò che tosto
Fossero addotti legnaiuoli esperti,

Alto recando e ponderoso e forte
D’albero un tronco. Tutto in legno un carro
Ei fe’ leggiadro e spade intorno acute
Vi conficcò. Ma su quel carro adorna
Ei fece un’arca, e i legnaiuoli industri
Con cura l’apprestàr. Dentro quell’arca
Ei star dovea, quell’uom di regal serto
E di gloria bramoso; ei due destrieri

Di gran valor sotto vi avvinse. Il prence,
Per far sue prove, dentro all’arca assise
E per la via sospinse i palafreni .



<pb n="5.217"/>
— 217 —

Per alcun tempo, nella sua corazza

Tutto rinchiuso, postasi d’eroe

Una celata in su la fronte, in mano

Un ferro di Kabùl. Come ordinato

Col fero mostro fu così l'assalto,

Libero omai dalla molesta cura

Quell’uom di gloria amante, ecco oscurarsi
La terra intorno, qual d’un negro è il viso,
Rapidamente, e la corona sua

Mostrar la luna tra le stelle erranti
Dell’Ariète. Isfendiàr la sella

Del suo destrier montò; dietro gli andava
Inclita in armi degli eroi la schiera.

IV. Avventura terza.
(Ed. Calc. p. 1182-1133).

Al dì che venne, come tutto il mondo
Già si abbellia di nuova luce e l’atra
Notte celava le bandiere sue,

Si rivestì quel principe guerriero
L'usbergo, al prode Beshutèn lasciate
Le sue falangi in cura. Ei fe’ recarsi,
Come leon, quel carro suo, quell’arca,
E dentro vi posò, prence animoso.
Avvinti poi due forti palafreni

Di gran pregio e virtù, rapido andava
Contro a l’orrido serpe. Il fero drago
Ben da lungi ascoltò fragor di carri

E vide poscia de’ corsier pugnaci

Il rapido venir, sì che avventossi

Dal loco suo come una gran montagna
Di color negro. Oh sì! che il sole intenebra,
Detto tu avresti; e celasi la luna!


<pb n="5.218"/>
— 218 —

Eran quegli occhi suoi pari a due fonti

Luccicanti di sangue, e un fuoco ardente

Da le fauci gli uscia; negra spelonca

Era la bocca riversata e aperta,

Ed ei ringhiando al cavalier mirava.
Isfendiàr come l’orribil cosa

Vide con gli occhi suoi, tutta sua speme

In Dio ripose e fe’ silenzio. Intanto

Cercavano fuggir l'alto periglio

I palafreni; ma l’orribil drago

I palafreni a sè attirò con l’alito.

Deh! sì, quel carro e i palafreni ancora

S’attirò nella strozza, e alta rancura

Aveane il forte dentro a l’arca assiso.

Ma poi, come restàr dentro a la gola

Quelle spade confitte, un mar verdastro

Di rio veleno da la bocca immane

Il serpe vomitò; nè già cavarle

Da le fauci potea, ch’erano spade

I ferri tutti, e guaina la strozza.

Rabbia e furor pel carro e per le spade

Ebbesi il mostro, onde a sua trista forza

Iattura venne. Rapido balzava

L’animoso guerrier da l’arca allora,

Stretto nel pugno leonino un brando

Aguzzo e forte. Oh sì! con quella spada

Squarciando penetrò del fero mostro

Tutto il cervello. Ma da l’arsa terra

Vapore intanto del veleno impuro

Levavasi, e stordia quell’animoso

A l’esalar del pestifero tosco;

Senza senso ei cadea come un gran monte.
Giugnea frattanto Beshutèn, venuto
Da tergo a lui con la falange immensa
De’ suoi guerrieri. Egli temea che danno

Incogliesse a l’eroe, sì che quel core



<pb n="5.219"/>
— 219 —

Era colmo di duol, molle di pianto
Era quel volto. Ma levaron tosto
Dolenti grida ì prodi suoi, discesero
A piedi tutti e abbandonàr sul loco
I palafreni. Beshutèn venia
Correndo ratto. Al prode che giacea,
Su la fronte spruzzò di rose un'acqua,
E come tosto quel di gloria amante
“Prode guerrier gli occhi dischiuse, questa
Voce soltanto ai nobili campioni
Così mandò : Caddi, smarriti i sensi,
Al vapor tetro del velen, ma nullo
M'incolse danno dal colpir del serpe.
Così levossi dal terren calpesto
E discese a una fonte in quella guisa
Che sorge un ebbro da’ suoi sonni, e chiese
Vesti novelle al tesorier. Nell’acque
Discese allora, e la persona in quelle
Mondando e il capo, innanzi a Dio sen venne
Santo e verace. Si piegò sul suolo,
Lagrimoso e compunto. Oh! chi potea,
Disse piangendo, trucidar cotesto
Orribil drago se non quei che in Dio
Avea difesa? — Il benedisse allora
Degli armigeri suoi l'ampia falange,
Tutta prostrata al suol dinanzi a Dio.
Ma Gurgsàr se n’andò colmo d’affanno
Per cotesto d’assai, chè risorgea
Isfendiàr creduto estinto. Il prence
Ponea frattanto le sue chiostre erette
Su le sponde del fiume e i padiglioni
Tutti all’intorno ad elevar sì fea
L'esercito de’ suoi. Vino ei recava
Alla sua mensa e commensali intanto
Cercavasi tra i prodi e in piè sorgea,
Ricordando il suo re. Precetto ei fece


<pb n="5.220"/>
— 220 —

Che venissegli innanzi all’ora istessa

Gurgsàr, ben che dolente; ivi tre tazze

Porsegli colme d’un vino regale,

Sorrise, e, il mostro ricordando, disse :
Mortale abietto, vedi tu quel drago,

Immane belva, che spirava un alito

Esizial?® Ma poi, quale improvvisa

Cosa verrammi, dopo questa, all’altra

Stazion della via? dove più grande

Fatica e stento a me verranno? +— Disse:
Invitto re, tu sempre inclito frutto

Hai da stella benigna. Ove domani

All’altra stazion discenderai,

Ti recherà una maga il suo saluto.

Più grandi assai di questa tua falange

Schiere avverse ella vide, e l’alma sua

Non si perdea, non si smarrìa giammai

Per vivente mortal. Ratto in un mare,

Pur che il voglia, il deserto ella tramuta

E dall'alto suo loco il sole errante

Fa declinar. La chiamano i regnanti,

Orrido nome, Ghul. Tu dentro al laccio

Non avventarti ne’ tuoi giorni belli

Di giovinezza, ma, con tal vittoria

Su] fero drago, ti ritorna a dietro,

Chè tu non déi la fama tua sì chiara

Gittar nel fango. — O di maligno aspetto,

Di gloria amante Isfendiàr gli disse,

Di’, di' piuttosto ciò che alla dimane

Vedrai da me. Tal di cotesta maga

Aspro governo far saprò, che infranto

Ne avranno il core e la persona oppressa

Gl’incantatori. A’ piedi miei la testa

Farò cader degli aborriti maghi,

Di Dio per la vittoria, unico Iddio !


<pb n="5.221"/>
V. Avventura quarta.

(Ed. Calc. p. 1183-1136).

Ratto che il giorno si vestì un ammanto
Pallido e tristo, e scese ad occidente
Quest’almo sol che illumina la terra,
Isfendiàr l’esercito si prese |
E collocò le provvigioni, Iddio,

Dator di grazie, ricordando. Tutta
Per quella notte il principe guerriero
L'esercito menò. L’aurea corona
Come levò quest’almo sol nel cielo,
Splendido qual rubin là fra le stelle
Dell’Ariète, ratto che sorrise

De la terra la faccia a quella luce,

A Beshutèn l’esercito commise
Isfendiàr. Colma di vin si tolse

Una coppa dorata e d’un liuto
D’inclito pregio fe’ richiesta ancora.
La pugna l’attendea, ma il valoroso
Cercavasi tripudio. E vide in pria
Qual paradiso una foresta ombrosa,
Tal che detto avrestù dall'alto il cielo
Avervi sparsi vaghi fiori. Aì molti
Alberi e spessi, non potea nel bosco
Il sole riguardar; dovunque intorno
Scendean ruscelli, qual di elette rose
Purissim’ acqua. Là discese il prode,
Come dovea, dal palafreno a terra,

E scegliea per la selva erbosa riva
D'una fontana. Si recò quell’aureo
Nappo fra mano, e come tosto al vino
S'allegrò quel suo cor, si pose al petto


<pb n="5.222"/>
— 222 —

Il suo liuto e incominciò cantando
Per quella gioia che nel cor si avea.

Io mai non vedo, Isfendiàr possente
Diceasi in cor, vino o coppieri. Nulla,
Nulla vegg’io fuor che leoni e draghi,
Nè da l’artiglio della rea sventura
Scampo mi trovo. Godimento alcuno
Quaggiù non ho per l’avvenente aspetto
D'una fanciulla che ha leggiadro volto
Qual di Perì. Ma del core il desìo
Da Dio m’avrei, quando un piacente viso
A ricercarmi il cor qui m’inviasse.

Come d’Isfendiàr udì la voce
La trista maga, si fe’ rossa in volto,

In ascoltar, qual rosa a primavera.

Nel laccio, ella gridò, cadde il leone

Gon la sua veste di guerrier, col canto,
Con la sua coppa e la sua gioia. — Pieno
Ella il volto si avea di fosche rughe,
Turpi i costumi e l’opre turpi. Intanto,
Nell’ombre ascosa, magiche parole

Scrisse costei, fin che in leggiadra e vaga
Fanciulla si mutò qual di Turania,

Ambe le gote vivide e fiorenti

Come drappo di Cina, e d’olezzante
Muschio cosparsa. Avea d’un bel cipresso
L’alta statura e come il sole un viso,

E nereggiante le scendea dal capo

Il crine fino al piè. Così sen venne

A Isfendîàr, con rosate le guance,

Con rose in grembo porporine e belle.

Ma il valoroso, come ratto il volto
Scorse di lei, più intenso e più gagliardo
Fe' il canto e il suono, e più di vin si prese;
E disse: Unico Iddio, fattor possente,
Ben tu se’ guida a tutti noi pel monte


<pb n="5.223"/>
— 223 —

E pel deserto. Vaga una fanciulla

Dal volto di Perì, che a me facesse

Di sua persona invidiabil copia,

Io ti cercava. Iddio, giudice e primo

Di giustizia dator, me la concesse.

Deh! questo cor, quest’alma intègra e pura
L’adorino compunti! — Un colmo nappo
Le porse allor di dolcissimo vino,
Odoroso di muschio, onde le gote

Si facesser più vive e rubiconde,

Ma intanto ei si tenea di puro acciaio
Una catena. De la maga agli occhi
Celata sì, ma pronta ei la tenea,

Quale un dì gliel’avea legata al braccio
Zerdusht profeta, a re Gushtàsp recata
Di paradiso. Or, la gittava il prode

Alla cervice de l’orrenda maga

E di tal guisa, che vigor le tolse

Della persona. Si converse ratto

In un fero leon la maga orrenda,

Ma il valoroso a l’elsa della spada

La man recando, Oh! tu non fai, gridava,
Danno o periglio a me, non se di ferro
Eccelso un monte qui elevar potessi !
Mostrami, quali son veracemente,

Le gote, chè davver! per questa spada

A te verrà degna risposta. — Allora,
Dentro a que’ ceppi, una corrotta e vecchia
E puzzolente donna si mostrava,

Atra nel volto e come neve al capo
Candida e al crine. Su la fronte un colpo
Le sferrò di pugnal quell’animoso,

E quel capo disfatto e la persona

Cadean travolti al suol. Morì la maga,

E di tal guisa intenebrossi il cielo,

Che occhio mortale si smarrìa nell’ombra.


<pb n="5.224"/>
— 224 —

Vento levossi e tenebrosa nuvola

Salì repente che velò del sole,

Della luna l’aspetto. Il valoroso,

Di gloria amante, rapido salìa

Un collicello, e da quell’alto loco

Grido mandò, qual tuon che romoreggia.

Rapido accorse co’ guerrieri suoi
Allora Beshutèn. Disse: O dell’armi
Inclito sire, a’ colpi tuoi resistere
Non sanno invero alligatori o pardi,

. Non leoni, non lupi, e non d’incanti

Gli operatori, e tu qui resti ancora,

Quale a principio, incolume e con alta
L'ampia tua fronte! L’amor tuo deh! sempre
Abbisogni e desìi la terra tutta!

Ma un tristo vampo ad ingombrar la mente
Venne a Gurgsàr per l’opere guerriere
Del valoroso. Venne il prode intanto
Nel cospetto di Dio. Quivi alcun tempo
La fronte pose al suol; le chiostre poi
Tutte innalzò per l’orrida foresta,

E gli armigeri suoi, quale era d’uopo,
La mensa gli apprestàr. Fe’ ai carcerieri
Un cenno allora Isfendiàr : Il tristo

Qui m’adducete ne’ suoi ceppi. — Ratto
L’adduceano a quel prence inclito e grande,
E Isfendiàr, come gittò gli sguardi

Sopra quel volto, porse al prigioniero

Di vino imperial tre colmi nappi.

Come Gurgsàr pel rubicondo vino

Si fece allegro, Or be’, Turanio, ei disse,
Di cui la sorte in basso cadde, guarda
Della maga la testa al tronco appesa
D’un albero, di lei, che pur dicevi
Tramutar la pianura in vasto mare

E poter fino all’alto de le Pleiadi


<pb n="5.225"/>
— 225 —

Il capo sollevar! Ma qual vedremo
All’altra stazion nuovo prodigio ?
Davver! che norma da l’orrenda maga
Per me toglier si può! — Così rispose
Gurgsàr allor: Possente al dì dell’armi
Come elefante battaglier, più grave
Dell’altra stazion ti fia l'impresa !
Più vigile tu sii, più forte e destro,
Chè tu vedrai col vertice che tocca
Quest’alto cielo, una montagna, e sopra
Abitarvi un augel di gran possanza
In tutte voglie sue. La gente esperta
Simùrgh il dice, e sembra il fero augello
Monte che voli, e di battaglie è amante.
S'ei vede un elefante, ecco! il solleva
Co’ poderosi artigli suoi. Dal mare
Gli alligatori ei trae, toglie alla terra
Le sue fiere vaganti; e già non sente
Disagio mai dal sollevar la preda
Grave dal suol, nè come lupo o trista
Incantatrice d’estimar t’è dato
L'’orrido augel. Vanno con lui due nati,
Pari in altezza a lui, d’un solo intento
Col fero intento suo. Che s’ei pel cielo
Errando va stendendo l’ali, il suolo
Non ha poter di sostenerlo e il sole
Non ha splendor. Ma se tu a dietro torni,
Dolce frutto n’avrai, quando la mano
Tu non stenda al Simùrgh, non a l’eccelsa
Montagna sua. — Sorrise il forte e disse :

Oh meraviglia! l’ali sue gagliarde
Trapasserò d’una mia punta. Il petto
Gli squarcerò con l’indica mia spada
E la sua testa abbatterò divelta
Da tanta altezza sul calpesto suolo.




<pb n="5.226"/>
— 226 —

VI. Avventura quinta.

(Ed. Calc. p. 1136-1139).

Come volse le terga il sol fiammante
E al suo partir divenne tetra e scura
L’intima plaga d'occidente, il sire
Di que’ gagliardi che amano la pugna,
L'esercito menò. Quelle parole
Aveasi in mente pel Simùrgh già dette,
E s’'avanzò con le falangi sue
Tutta la notte. Come il sol lucente
Spuntò sul monte, e fe’ novella e chiara
La terra intorno quella face ardente
Delle stagioni, poi che monti e valli
Cangiàr d'aspetto, l'ampio stuol. de’ suoi
Al condottiero de’ gagliardi in guerra
Isfendiàr commise, e i palafreni
E il carro e l'arca menò seco. Andava
Come bufera in suo furor disciolta,
Fin che un monte vedeà che il ciel toccava
Co’ pinnacoli suoi. Tenne i destrieri
E tenne il carro a l'ombra fresca, e l’anima,
L'anima a’ suoi pensieri abbandonava.

Quando il Simùrgh dal vertice del monte
Vide quell’arca e suono di timballi
Udì che la seguia con suon di trombe,
Come nuvola fosca e tenebrosa |
Dal monte si calò, sparve dal cielo
Quest’almo sol, sparve la bianca luna.
Era egli a tale, che rapir dovea
L'armato carro con gli artigli suoi,
Come ghermisce la segnata preda
Un leopardo, quando l’ale e quelle


<pb n="5.227"/>
— 227 —

Veloci penne fra le acute spade
Impigliò tutte. Non vigor, non possa

Al Simùrgh rimanea; ben con gli artigli
Tentò e col rostro e forte si sbattea;.
Ma come cadde ogni vigor, quietossi.

I nati del Simùrgh ratto che videro
La cosa orrenda, con chioccianti gemiti,
Da le pupille di sanguigne lagrime
Copia versando, così a vol si spinsero
Dal loco eccelso, che dell’uom smarriano
Gli occhi storditi a l'improvvisa tenebra.
Di lor grand’ale. Ma pei colpi celeri
Come stanchezza del Simùrgh a vincere
Giunse le membra, e già nel sangue torbido
Pareano l’arca e i palafreni immergersi
Con l’erto carro, da quell’arca a un tratto
Isfendiàr fuori balzò. Die’ un grido
Con l’armi in pugno di guerresca foggia,
E d’un colpo fatal ‘l’orrido augello
Giunse col brando. Le squarciate membra
Ivano a brani, e per tal via cadea
Orbo di sua virtù l’astuto augello.

Dinanzi a Dio, chiedendo sua giustizia,
Ch’ei nella sorte lieta e nella rea
Gli diòè vittoria, O Giudice verace,

Disse pregando, sapienza e ardire
Mi donasti e vigor. Tu sgomberasti
De’ tristi maghi l’orrida persona
Da questi lochi, tu mi fosti guida
In ogni opera bella e celebrata.

In quell’istante alto fragor giugnea
Di trombe per la via; dal loco ov'era,
Menava Beshutèn le sue falangi.

Allor, per quell’augel, non vide alcuno
La superficie de la terra; quivi
Non si vedea che un orrido carcame


<pb n="5.228"/>
— 228 —

E insanguinati artigli, ed era il suolo"
Da monte a monte sol di sangue aspertso.
Detto avrestù che tutta la campagna
Sotto a le penne scomparia del fero
Augel caduto. Insanguinato il petto
Vedean del sire i valorosi, quale
Conturbati ne avria la fronte e il viso
Questa candida luna. Il benedissero
Tutti d’un tratto prenci e cavalieri,
Ineliti in guerra, ed ogni suo campione:
Il vassallo del regno eterno viva
Saggio ed accorto e d'anima serena !
Queste parole in quel momento udia
Gurgsàr captivo, e come intese ratto
Che l’inclito signor vincente uscia,
Si fe’ tremante per le membra sue
E fe’ smotte le guancie e là sen venne
Lagrimoso e dolente e colmo al core
D’un’aspra doglia. Le sue chiostre intanto
Figgea l’inclito re, figgeanle intorno
I suoi campioni d’anima serena,
E di serici drappi il suolo erboso
Copriano intanto. Ivi sedeano a mensa

‘ E chiedean vino rubicondo. Allora

Fe’ cenno il sire che dinanzi a lui

Gurgsàr venisse, innanzi a lui, signore

D'inclita fama. D'un gagliardo vino

Gli die’ tre coppe, e quelle gote sue

Si coloràr com’è di fieno greco

Il fior vivace. Disse il re: Tu mira,

O brutal ceffo, o d’alma trista e rea,

Mira a quest’opre degli eroi del mondo 1

Il Simùrgh non è più, non son que’ lupi,

Que’ leoni non son, non quell’immane,

Che aguzzi artigli avea, drago maligno.
Alta la voce, così disse ratto


<pb n="5.229"/>
— 229 —

Gurgsàr allor: Famoso, inclito e nobile
Isfendîàr, t'era alleato Iddio

E propizia la sorte, e venne a porgere.

I frutti suoi l’albero tuo regale.

Ma dimani t'è innanzi opra sì grande,
Che per essa pensier del fato in guerra
L'uomo non si daria. Non clava od arco
Rammenterai, non brando acuto, e in quella
Tremenda lotta non vedrai di scampa
Alcuna via. Cadrà fino a l'altezza

Della tua lancia gelida la neve,

E grave tempo sarà quello, a te

Dinanzi al volto, chè tu ancora, illustre
Isfendiàr, con l’inclita falange,

Sotto la neve rimarrai. Se torni,
Meraviglia non fia, nè già t'è d’uopo
Pigliar vendetta de’ consigli miei.
Davver| che a morte meni i tuoi! Deh! ratto
Da quella via rivolgi il piè, per altra

Ti poni e va! Ben manifesto e chiaro

Io veggo sì che rapida bufera

Farà la terra sgretolar, le piante

Farà volar per l’etra furibondo,

Fin che poscia a un deserto arriverai
Squallido e nudo. A trenta parasanghe

La tarda stazion fia che si trovi.

Ma quelle sabbie sono ardenti, e il suolo
È fesso intorno e screpolato, e sopra |
Non vi passano augei, non v’hanno il passo
O locuste o formiche. E non vedrai
D’acqua una stilla in alcun loco, ed arde
Sotto al raggio del sol l’orrido campo.
Varco non ha per la deserta landa

Un leon fero, non per l’aria fosca
L'’aquile volatrici, e non per quello

Arso terriccio, non per quelle arene,


<pb n="5.230"/>
— 230 —

Spunta un fil d'erba; tutto il suol di sotto
È una mobile sabbia, a sottil polve,
Qual di tuzia, simil. Per questa via
Venti con venti ancor percorrerai
Parasanghe lontane, e vedrai tosto
Mancar lo spirto de’ campioni tuoi,
De’ tuoi destrieri il cor. Di là discendere
Alla Rocca potrà, ch'è tutta in bronzo,
La gente tua; vedrai tu allor qual sia
Loco tremendo il tristo loco. Intorno
L’arido suol dentro a le fauci è preso
D'estrema inopia, ma de l’alte mura
Sembra la cima conversar col sole
Secretamente. Ricercar non ponno
Fuor del castello i miseri giumenti
Lor cibo eletto, sì che là nessuno
Può mai restar de” cavalieri. E s'anche
Di Turania venissero o d’Irania
Incliti eroi che vibrano lor spade,
A centomila, e per cent'anni ancora
Di quella rocca stessero dintorno
All’ardue torri, di volanti strali
Avventando da l'alto orrida pioggia,
Nulla di più, nulla di meno all'alta
Rocca verria per danno che s'arrechi.
Opra nemica tanto fa su quella,
Quanto alle porte di battaglio un colpo.
Ratto che di Gurgsàr udiano i detti
Gl’irani prenci, ad improvvisa doglia
Furon congiunti e disser mesti e tardi :
Re di nobil lignaggio, oh! fin che puoi
Non aggirarti della tua sventura’
Su l’orlo come fai! Se le parole
Che Gurgsàr ti dicea, veraci sono,
E quel che annunzia, si disvela a noi,
A morte, o prode, qui siam noi discesi,



<pb n="5.231"/>


Non a Turani sgominar. Varcasti

Difficile una via, di fiere agresti

Danno levando, e niun de’ re valenti,

Niun de’ famosi de l’irania terra,

Osa di sè ridir tante fatiche

Quante incontrasti nella via dirotta

De le sette avventure. In ciò tu dèi

Porger grazie all’Eterno; e se tu riedi

Per questa via con tua vittoria, in core

Lieto e felice al tuo signor ti rendi.

Che se tu vai per altra via la tua

Vendetta ad eseguir, vedrai che tutte

Le turanie città dovuto omaggio

Ti presteranno; ma in cotesta foggia

Qual ti addita Gurgsàr, la tua persona

Non far sì vile e dispregiata. Al sangue

Non anelar d’un esercito illustre,

Chè fa giochi novelli ad ora ad ora

Di questo ciel l’antica véòlta. Poi

Che di qui ritorniam lieti e beati

E con vittoria, in aperta rovina

Bello non è che ci avventiam noi stessi.
Il giovane guerrier, come lor detti

Intese ratto, sì rispose, ei forte

E valoroso eroe: Timor nell’alma

Perchè infondermi qui? perchè si cerca

A me pur anco del dolor la porta

Schiuder così? — D’'Irania forse, aggiunse,

Qui discendeste a porgere consigli,

Non già per acquistar nome preclaro ?

Che se queste dovean l’una con l’altra

Esser vostre parole, a che con meco

Per questa via serraste la cintura

A’ fianchi vostri? Ed or, per le parole

D'un Turanio che avversa ha la fortuna,

In un vile tremor cadeste affranti,


<pb n="5.232"/>


Come arboscel per la bufera. Oh! dove,

Dove son del mio re gli eletti doni

Ed i consigli, i cinti auri-fulgenti

E le corone e i regi troni? E dove,

Dov'è quel patto e il giuramento e quella

Promessa vostra innanzi a Dio, per quella

Amica sorte, se or così mal fermo .

È il vostro piè, se tutti si disperdono

Vostri consigli in un baleno? Or via!

Beati e lieti di vittoria, a dietro

Vi ritornate, e nulla a me qui resti

Fuor che cercar le mie battaglie. Iddio,

Sempre vincente, mi protegge, e in grembo

Mi giace omai la mia fortuna. Giuro,

Giuro pel valor mio, che alcun di voi

Non verrà meco per la via lontana,

Sia che la vita ad altri io tolgo e sia

Ch’io perda questa mia. Ma niuna forza

All’avversaro lascierò, per questa

Mia guerresca virtù, per la mia mano

Forte e possente e per la mia vittoria.

Un dì, nè dubbio v’ha, novella udrete

Di questa inclita mia di re dei regi

Invitta maestà, qual’alta impresa

Avrò compiuto con valor, con forza,

La, nella Rocca, in nome dell’Eterno,

Signor degli astri e di Saturno in cielo.

— Come gl’Irani apersero ver lui

Gli occhi stupiti, e vider gli occhi suoi

Pieni d’un’ira sì tremenda, innanzi

Venian compunti e fean lor scuse al prence.
Se piace al nostro re, la nostra colpa

Ei cancelli, dicean. Pegno ti sia,

. Almo signor, questa nostra persona

Con l’alma nostra; così resti il patto

Fin che durar potrà. Per te,. signore,


<pb n="5.233"/>


Doglia avemmo nel cor, non per fatiche,
Non per battaglie ebbimo noi rancura;

Ond’ è che in vita fin che alcun di noi

Resti, in armi famoso, ei dagli assalti

Non volgerà la fronte a dietro. Nostra

Devota fronte caggia a te dinanzi,

E serva al tuo desio, serva al comando,
Quest’ampia terra! — Come udì lor detti

Quel principe d’eroi, di sue parole

Si dolse, dette in pria. Benedizioni

Fe’ agl’Irani, e dicea: Virtù preclara

Mai non si cela. Che se noi torniamo

Con vittoria di qui, frutto giocondo

Raccoglierem da le fatiche un tempo,

Nè questo core il diuturno affanno

Obblîerà de l’alme vostre; dubbio

Anche non è che deserto rimanga

Il tesor che serbate. — In questa guisa

Tenne consiglio fin che l’aria fosca

Si fe’ d'un tratto e rapido dal monte

Spirò il vento del vespro. Un suon di tube,
Un suon di corni si levò repente

Dalla tenda real, partiano i forti

Tutti in un gruppo da que’ lochi. In guisa
Elli venian di fiamma che s’avventa,
Benedicendo a Dio, fattor del mondo.

VII. Avventura sesta.

(Ed. Calc. p. 1139-1140).

Come dal monte si levò l’aurora
E la notte a sè trasse il bruno velo,
Quand’ella si celò dinanzi al sole
Che fiammante salìa, che le correa


<pb n="5.234"/>
— 234 —

Rapido a tergo, l'ampio stuol de’ prodi
Pervenne a l’altra stazion. Recavano
Usberghi tutti e clave, e un giorno limpido
Era ben quel di primavera, al core
Dator di luce, autor di luce al mondo.
I padiglioni allor co’ suoi recinti
Comandò il prence di elevar; la mensa
Imbandì poi, recò fumoso vino,

Quando rapido sorse e impetiioso

Dalla montagna un nembo. Ogni guerriero
Famoso in armi ebbe rancura. Iì mondo
S'oscurò intorno quale è negra e fosca
Penna di bruno augel, nè la campagna
Dalle pendici dell'aereo monte |
Occhio mortale discernea. Ma intanto
Da le nuvole fosche i nembi suoi
Mandò la neve, e sen coprì la terra,

E la tempesta imperversò. Tre giorni

E tre notti così pel vasto campo

Fu di venti un soffiar che superava
Modo o ragione, e l’etra era l’ordito

E la neve la trama, e disperava

Di sua salvezza il nobil condottiero.

A Beshutèn mandò una voce, e disse :
Ad acerbo dolor sen va congiunta
L'impresa nostra! Per valor ch'io m'’ebbi,
Del fero drago l’alito affrontai, i
Ma qui non ha virtù forza guerriera,
Non vigor di gagliardi. Or fate voi
Adorazione innanzi a Dio, con alte
Voci il chiamate e gli rendete omaggio,
Se pur fia che da noi l’alta sventura
Dilunghisi, e qualcun narri di noi
Che gente siamo di valor. — Sen venne
Beshutèn affrettato innanzi a Dio,

Chè ad opere leggiadre è de’ mortali


<pb n="5.235"/>


Guida l'Eterno, e quella gente in alto
Levò le mani a supplicar, misura
Oltrepassando nella sua preghiera.

Molle un’aura spirò nell'ora istessa
Che via le nubi si portò; sereno
Il ciel sì fe’ rapidamente, e allora
Che ai prenci irani il cor si ritornava,
Tutti dinanzi a Dio venian compunti
E riverenti. Erano molli intorno
Tende e recinti per l'accolto umore,
Del verno lo stridor tolta alla mano
Avea la forza e al piè. Tre giorni al loco
I forti si restàr; ma quando il sole
Splendette al quarto dì, luce del mondo,
D'eroi quel condottier tutti raccolse
I prenci suoi, molte parole e acconce
Ebbe con essi. Le raccolte some
Qui lascierete, ei sì dicea, serbando
L'armi sole di guerra. E chi saggezza
In mente alberga, e chi valor si adduce
Di ben cento giumenti, un peso grave
D'acqua e di cibi a sol cinquanta imponga,
Anche v'imponga ogni suo arnese eletto
Il cibo ad apprestar. Ma la restante
Copia dell’armi e degli arnesi a questi
Lochi lasciate, chè dinanzi a noi
S'apre la porta che a l'Eterno adduce.
Che se perde sua speme innanzi a Dio
Infelice il mortal, da Dio non scende
Sorte propizia. Noi de' tristi e rei,
Adoratori d’idoli d'inferno,
Per l’aita di Dio, splendida avemmo
Un dì vittoria. La vicina rocca
Espugnerete voi, lieti ne andando
Tutti d'un serto e di regal tesoro.


<pb n="5.236"/>


VIII. Avventura settima.

(Ed. Calc. p. 1140-1143).

Come un pallido vel si trasse innanzi
Questo fulgido sol, mentre a’ l’occaso
Vestiasi il ciel d'una tinta infocata
Qual è di greco fien purpureo fiore,

Le provvigioni ad apprestàr gli eroi
Tutti furono intenti. Elli discesero

Per l’aspra via con quel signor di prodi,
Qual di greggi pastor. Ma quando un breve
Tempo fu corso de la notte ombrosa,

Dal cielo aperto un crocidar s’intese
Improvviso di gru. D'ira s’'accese

A quella voce Isfendiàr. Messaggio

A Gurgsàr inviò. Deh! che dicesti,
Gridò, nel mio cospetto: « E non è copia
All’altra stazion d’acque scorrenti;
Quello non è di placidi riposi

Loco propizio, non di sonni »; — ed ora
Di gru ne venne un crocidar dal cielo.
A che dunque così ne festi il core

Per manco d’acqua angoscioso? — Fonti
Giumenti non han qui, rispose il tristo,
Fuor che torbe sorgenti. Altre vedrai
Fonti qui attorno come tosco, e v'hanno
Gli augei lor parte con le agresti fiere.

Davver! che infida e malignante, disse
Quel principe d’eroi, mi ritrovai
Una guida in Gurgsàr. — Più ratto allora
L’esercito ei menò dopo que’ detti
Del prigioniero, donator di grazie
Invocando l'Eterno. E poi che scorsa


<pb n="5.237"/>
— 237 —

Fu de la notte paventosa e scura

Una vigilia, dal confin lontano

Del deserto s’udì fragor confuso .

Ed improvviso. Il giovinetto sire

Alto sul palafren spiccossi allora

E dal mezzo de' suoi, primo di tutti,

Rapido s’avanzò. Come più innanzi

Le squadre sue quel principe condusse,

Senza confine e senza fondo un’ ampia

Riviera scorse, e un dromedario, quale

‘Era pur dentro al viaggiante stuolo,

Da chi a guardia l’avea, sospinto innanzi,

Primo ne l’acque s’affondò. La mano

Stese ratta su lui l’inclito sire

E l’afferrò, dal limo de la sponda

Il trasse con vigor. Temè il turanio,

Nato in Cighil, di cor malvagio e reo.
Isfendiàr quel misero e tapino

Gurgsàr, dolente al cor, de’ piedi avvinto,

Fe’ cenno di menar. Dissegli: O stolto,

O vile, e perchè mai, qual tristo serpe,

Consiglio adopri traditor? Dicevi:

« Acque non troverai per questi lochi,

E la vampa del sol da l’alto cielo

T'arderà il capo ». A che, lurido ceffo,

Terra hai fatto de l’onde, e ai prodi miei

Preparasti la morte? — E quei rispose:
Dell’esercito tuo rapida morte

Cara luce sarìa per gli occhi miei

Come la luna oil sol, ch’io, fuor che ceppi,

Nulla m’ebbi da te. Bramar qual cosa

lo ti dovrei fuor che periglio e morte ?
Sorrise il prence e il riguardò. Stupore

Egli ebbe sì di quel turanio ardito,

E mostrò l'ira sua, e disse ratto:
Stolto Gurgsàr! Che non sai tu che quando


<pb n="5.238"/>


Io tornerò da le battaglie mie
Con la vittoria, principe di quella
Rocca di bronzo ti farò? Non sia
Ch'io mal ti faccia in alcun tempo! Tutto
Quest'ampio regno tuo sarà, da questo
Confine a quello, pur che a me verace
Tu dii consiglio in favellarmi. Offesa
A tal non io farò ch'è pur tuo figlio,
Non a qualcun de’ consanguinei tuoi.
Come Gurgsàr quelle parole intese,
Ebbe l’anima sua pel re sovrano
Colma di speme. Oh sì! per quegli accenti
Attonito ei restò, baciò la terra
E fe’ sue scuse. Or via!, dissegli il prence,
Passò ciò che dicesti, e non divennero
Arida landa a’ tuoi malvagi detti
Le limpid’acque. Ma dov'è, rispondi,
Loco a guadar per questo fiume? Vuolsi
Qui mostrarmi la via diritta e vera!
E quei dicea: Non trova il suo passaggio
Sovra l’acque raccolte ala volante
O punta di saetta in duro ferro.
Se il piè mi disciorrai da le catene,
Di quest’acque del fiume ampio e scorrente
Farti gioco potrai. — Meravigliava
Il nobile guerrier, sì che di térgli
L'aspre catene fea precetto. Allora
Gurgsàr nell'acqua entrò, ferma la soga
D'un cammello afferrando, e fin che loco
Era al passarvi a piè, ratto egli andava,
E lo seguian le squadre ad una ad una.
Ma il prence sì ordinò che otri da guado
Rapidamente d’aria si gonfiassero
Per avvincerli poi de’ palafreni
Agli erti fianchi. S'avanzò la turba
Nel fiume allor d’un tratto solo ed alta


<pb n="5.239"/>


Su le spiagge sali seco adducendo

Le provvigioni. Furon pari e insieme

L'ala diritta e la sinistra. Intanto

Alla Rocca di bronzo i valorosi

Eran vicini, e dieci parasanghe

Rimanevano ancor, quando si assise

Quell’inclito signor d’uomini eroi

A. prender cibo, e gli fu tosto innanzi

Con un nappo di vin nel pugno eretto

Un suo coppiero. Comandò che l’elmo

Con la corazza e il rilucente usbergo,

Con la sua spada, innanzi a lui, fra l’armi

Indomito leon, fosse recato,

Menato fosse da’ suoi ceppi sciolto

Gurgsàr dinanzi a lui, prence e guerriero.
Or che da’ mali tuoi libero uscisti,

Isfendiàr gli favellò, t'è d’uopo

Onesti e veri far tuoi detti. Allora

Che avrò ad Argiàsp reciso con il ferro

Dal busto il capo e di Lohràspe all’alma

Reso avrò il suo splendor; quando avrò ucciso

Kuhrèm superbo che fe’ pieno il core

A nostre genti, pel versato sangue

Di Fershid-vèrd, d’un’implacata angoscia;

Enderimàn quando cadrà, che s’ebbe

Alta vittoria e trucidò nel campo

Otto de’ nostri più gagliardi e trenta;

Quando, per vendicar quel mio grand'avo,

Lor capi tronchi avrò, fiere e tremende

Opre mostrando in ogni guisa; e quando

De' leoni la strozza a’ riottosi

Avrò fatta sepolcro, a fiera voglia

Di prenci irani compiacendo; e allora

Che trapassati d’un’acuta freccia

Avrò i precordi a' miei nemici, e dietro

Captivi mi trarrò lor donne e i- pargoli,


<pb n="5.240"/>
— 240 —

Dirti dovrò che lieto andrai di tanto
O corruccioso? Dillo a me! Disvela
Qual cosa chiudi in cor, picciola o grande!
Il core di Gurgsàr per fiera doglia
Si strinse allora, e l’anima e la lingua
D’un rissoso pensier gravide fersi,
Ond'ei rispose: Fin che parli in questa
Guisa non degna, mai su te non sia
Benedizione con giustizia ! Tutti
Abbiti all’alma di fortuna i mali,
E squarci il fianco tuo ferro nemico,
Caggia nel sangue la persona tua
Distesa al suol, ti sia guancial la terra
E tristo ammanto dell’avel la sponda!
Arse a que’ detti d'improvviso sdegno
Il prence, e in quell'ardor contro il malvagio,
Con un’indica spada, al capo eretto
Un colpo gli sferrò. Dal capo in due
Fino al sen lo divise. Entro le torbe
Acque del fiume la giacente spoglia
Gittàr gl’Irani senza indugio, e grata
Esca de’ pesci fùr le membra sparte
Del reo codardo. Isfendiàr salia
. Ratto in arcioni da quel loco e i fianchi
Con molto ardor dell’armi sue vestissi,
Poi venne in cima a un collicello. Quivi
La Rocca ei contemplò. Vide le mura
Di gran valor, tutte di ferro. Altezza
Avean le mura ad uguagliar lo spazio
Di ben tre parasanghe e intorno intorno
Giravan esse per quaranta. Il prode
Non limo od acqua a cementarle vide
In alcun loco; su le mura spesse
Andavano di fronte e concitati -
Quattro a cavallo. Isfendiàr che vide
Sì gran portento, fuor traea dal core


<pb n="5.241"/>
— 241 —

Un sospiro e dicea: Mai non potremo

Questa rocca espugnar. Male mi viene

Da mala impresa. Ahimè! Dove n’andranno

Le mie battaglie e le fatiche ? Omai

É pentimento il fardel mio gravoso !
Attorno pel deserto ei rivolgea

Gli sguardi intenti, allor che per il campo

Due Turani scovria che cavalcavano.

Andavan ratto, e quattro cani insieme

Ivan con essi, quattro cani a prendere

Le fiere avvezzi col rapido corso.

Ratto discese Isfendiàr dal monte,

Stretta nel pugno l’asta sua di guerra,

E con quell’asta, d’un sol colpo, i due

Tolse dai palafreni, indi li trasse

Con sè dal campo alla montagna. Inchiesta

Lor fece e disse: L’inclito castello

Ditemi voi qual loco sia. Mi dite

Quanti vi stanno cavalieri. — Allora

D’Argiaspe regnator fecer parole

I due Turani, de la rocca altera

Qual se leggessero in un libro aperto

Le cose tutte. Elli dicean: Tu vedi

L'ampiezza del castel con la sua altezza

E quale e quanta. Verso Irania volge

Una sua porta, verso Cina volge

L'altra da sezzo, e centomila eroi

Che vibran spade, son là dentro, tutti

Incliti in guerra, cavalieri tutti

Ch’ eretta han la cervice. Ei son dinanzi

A sire Argiàspe come servi, e abbassano

A’ suoi comandi, a’ suoi consigli, il capo

Obbedienti. Provvigioni assai

Dentro al castello sono accolte, e computo

Non è per esse; e v’è frumento in spighe

Serbato ancor, quando non sia virente




<pb n="5.242"/>
— 242 —

Nei pingui colti. Che se il re chiudesse
Per dieci anni le porte, è cibo ‘assai
Per tutta gente che ivi in armi aduni;
E s’egli del Macìn, di Cina ancora,
Cercasi eletti cavalieri, tosto
Vengono a lui a centomila, in armi
Incliti e forti. Ma nol tocca mai
D’alcuna cosa che il mortal gli dia,
Necessità, chè là son cibi assai,
Uomini sono a sostenerlo intenti.

Così dicean; ma il valoroso, in pugno
‘ Stretta l’indica spada, uccise i due,
Ben di semplice cor, guerrieri avversi.

IX. Andata d’Isfendyàr alla Rocca
di bronzo.

(Ed. Calc. p. 1148-1146).

Di là sen venne a' suoi recinti, e il loco
D'ogni più estrano gli sgombràr. Ma intanto
Beshutèn si recò dal valoroso
Isfendiàr; ne andarono parole
. Di quella guerra assai, fin che l’eroe
Così disse primiero: Ecco! per anni,

Per anni molti e per arte di guerra,

Non verrà in nostra man la rocca altera,
S'io non mi fo dispetto e vil, cercando
Contro al nemico mio forte un’astuzia.

E notte e giorno vigile tu resta

In questi lochi e l’esercito mio

Dal nemico mi guarda. E l’uomo in terra,
Né dubbio v’ha, pregio ed onor si acquista,
Degno si fa d’imperial possanza

E d’alto seggio, ove non tema in giostra


<pb n="5.243"/>


— 243 —

D'una gran turba di nemici e nullo
Abbia timor di leopardi al monte,
D'alligatori sovra l’acque, al loco

Delle insidie non tema o in perigliosi
Lochi giammai, dell’alta sua fortuna

Al tempo amico o allor ch’ essa cadendo
In basso il trae. Sì, sì, dentro la rocca
Entrerem noi di mercatanti in guisa,
Nè de la rocca scovrirà qualcuno

Ch’ eroe mi sono battagliero. In opra
Ogni astuzia porrò, d’ogni scienza

Ogni volume squadernando. Or tu

Qui non restar senza torrieri intenti,
Senza vedette, e in ogni saper tuo

Non perderti meschino. E se nel giorno
Un fumo scorge il tuo torrier da l'alto
O ne la notte una improvvisa fiamma
Fulgida come sol che al mondo è luce,
Sappi che là, dentro al castel, compiuta
È l’opra mia, che non è quello un segno
O tristo inganno de’ nemici miei.
Appresta allora i prodi tuoi, ti parti

Di qui con l’elmo e la corazza tua,

Con la tua clava ponderosa, e tosto
Rizza il vessillo mio, tuo loco al mezzo
Scegliendoti dell’oste in guerra ascesa.
Indi, la clava tua cui di giovenca
Sormonta il capo, stretta in pugno, ascendi
Rapido, e tanto fa che dican tutti

Che Isfendiàr sei tu veracemente.

Di là fe’ invito a un cammelliero. Il volle
Innanzi a Beshutèn su le ginocchia
Assiso e prono e disse: Or tu m’appresta
Cento di rosso pelo, acconciamente,
Cammelli tuoi, con ornamenti e fregi.

‘Dieci cammelli di colui fe’ carchi


<pb n="5.244"/>
— 244 —

D’auree monete e cinque ancor di drappi

Tessuti in Cina. Ad altrettanti impose

Carco di gemme d'ogni tinta e pregio

E d’auro un seggio e una corona grave.

Ma poi si fe’ recar compatte e forti

Arche ottanta di legno ed altre ottanta,

Che avean secreti lor serrami; scelse

Cento e sessanta ancor, fra tanti eroi,

Prodi gagliardi; manifesto l’intimo

Di lor alme non era. Entro a quell’arche

Isfendiàr chiuse i suoi forti e ratto

Ch’ ebbe ordinate l’ampie suppellettili,

In via si pose. Comandò che venti

De’ suoi famosi da l’eretto capo,

Spade avvezzi a trattar, guidasser tutta

La carovana, e fosser questi eroi

D’inclito pregio cammellieri. A’ piedi

Suoi sandali calzò, semplice al petto

Una vesta si cinse, e dentro al carco

Eran fulgide gemme, oro ed argento.
Rapidamente alla nemica rocca

D'eroi quel duce così andava, quale

È pur costume di mercanti. Andava

Con quell’inclita sua scorta di prodi,

E cammellieri della turba grande

Erano i prenci valorosi. Appena

Ei fu vicino al nobile castello,

E primo ei s'avanzò, vide che astuto

Era il consiglio ed avveduto il core.
Ma come tosto di sonagli giunse

Lo strepito lontano e i cammellieri

Per la via procedean, dentro al castello

Tutti i famosi n’ebbero l’annunzio,

Sì che dicean ben molte ‘cose e ratto

Venian correndo. Oh sì!, gridàr festosi,

Venne un mercante a noi! Per un denaro



<pb n="5.245"/>
— 245 —

Egli ci dà quanto ha valor di dramma.
Venner tutti gli eroi dinanzi al prode,

Vennero ad acquistar con fiero incesso,

Ed al signor de l’ampia carovana

Chiedea ciascun : Ne’ carchi tuoi qual cosa

È, che utile verrà? — Così rispose:
Vuolsi che almeno in pria veracemente

Io vegga il vostro re. Ciò ch'io pur valgo,

Io farò noto, e s’ei comanda e vuole,

Farò veggenti gli occhi vostri.. — Il carco

De’ cammelli depose, indi primiero

Innanzi andò, suoi traffichi bramando

Rapidamente d'ordinar. Si prese

Colmo di gemme imperiali un nappo,

Colmo d’auree monete, a’ piè del sire

Per gittarle così, pien di suggelli

In gemme di rubini e di turchesi.

Recossi un palafren con dieci eletti

Drappi di Cina, indi a quel colmo nappo

Serico panno sovrappose; il serico

Panno era sopra e v’eran sotto ancora

Muschio eletto ed agalloco odoroso.

Così ei venne ad Argiàsp, della sua via.

Forte bramoso, con fragranze e tinte

Ne’ suoi splendidi panni. E quando ei giunse

A piè del trono, il suol baciò, prestando

Inclito omaggio. Come ratto ei vide

Il turanio signor, l’auree monete

Gittogli al piè, poi disse: Oh! sia congiunta

A questi prenci nobile saggezza !

Mercatante son io, prence famoso;

Turanio il padre, ma d’iranio seme

Venne la madre mia. Compro in Turania

Ed in Irania le acquistate merci

Poscia riduco, sì le meno ancora

Alle campagne che abitan gli eroi.


<pb n="5.246"/>
— 246 —

Di cammelli è con me una carovana,

Di vesti ricca e di fulgidi panni

E di selle dipinte. Ho gemme e serti,

E colori e fragranze, e vendo, e cerco

Il comprator. Lasciai fuor del castello

De le merci la copia, e mì pensai

Che questa terra abbia difesa e schermo

In te, signor. Che se tu in ciò t’accordi,

Lascia che dentro del castel per l’ampia

Porta dischiusa i cammellieri miei

Traggan la carovana. Io, per la tua

Sorte propizia, mi terrò da tutti

Mali securo, adagiandomi all’ombra

Dell’amor tuo sì giusto e sì verace.
Rispose il re: T'allieta in cor, ti sciogli

Da ogni temenza d’improvviso danno.

In turanico suol nessuna offesa

Alcuno ti farà, non se tu scendi

Anche in Cina o in Macìn. — Comando ei*fece

Che nell’ampio castel, dentro la rocca,

Dentro la rocca di sonante bronzo, .

Al mercatante una celletta aperta

Lasciata fosse, innanzi all’aula, e quivi

Tutte dal campo le raccolte merci

Fossero addotte. Ei fea de la celletta

Un loco a trafficar, così tenea

Il mercatante sotto alla sua guardia.
Andavan tutti e su le schiene incurve

Prendeansi l’arche e si togliean le soghe

De’ cammelli nel pugno. Un uom di senno

Inchiese e disse allor: Che mai s’asconde

Entro quest'arca? — Ratto gli rispose

Quei che l’arca traea: Noi ci ponemmo,

Senza contrasto ci ponemmo noi

La morte nostra su le spalle! — Allora

Isfendiàr la sua celletta in guisa


<pb n="5.247"/>
— 247 —

Nuova ordinò, sì l’abbelli qual rosa

A primavera. Da ogni parte vennero

I compratori in ampia turba, e tosto

Sorse un baratto ne l’angusta cella.
Restò la notte, ma sul primo albore

Isfendiàr dinanzi al re sen venne,

Entro al palagio, e si recò monete

Quel fortunato a sè dinanzi e muschio

E tre mute di vesti e s’avanzava.

Ei la terra baciò, fe’ auguri e voti

Ad Argiàspe regnante e così disse :
Coteste merci e l'ampia carovana

Io qui condussi rapido e veloce

Coi cammellieri. E vi son pur corone

E monili di pregio; essì d’un sire

Degni sarìan che levi alta la fronte.

A’ tesorieri suoi dica il sovrano

Ch’ ei scendano a veder le elette cose

E la celletta ch’ è sì adorna. E quando

Cosa egli vegga ne’ tesori miei

Che sì ad uopo gli torni, ei se la porti,

Ch'io rancura non ho. Da’ mercatanti

Scuse accettar con voti e auguri, è l’opra

D’un gran signor di questa terra. — Allora

Sorrise Argiàsp, gli fe’ carezze molte

E più cospicuo gli trascelse un loco.

Il dimandò: Qual nome hai tu? — Rispose:
Kharràd è il nome mio. Pel mondo attorno

Errando vo, mercante sono, in tutte

Le voglie mie beato soddisfatto. |
Disse Argiàspe a Kharràd : O generoso,

Non t’'aggirar per tante scuse invano

Con rancura novella. E non t’ è d’uopo

Chieder l’accesso a’ portinai, ma vieni

Accanto a me nell’ora che più piace.
Indi l'inchiese del lontano stento


<pb n="5.248"/>
— 248 —

Del suo viaggio, dell’irania terra,
Del prence iranio e delle ardite imprese
Dell’esercito suo. Cinque son mesi,
Rispose quei, che per la via lontana
Portando vo rancura e duol. — Ma dimmi,
Soggiunse il re, quale in Irania corre
D'Isfendiàr e di Gurgsàr novella.
E quei rispose: O fortunato, ognuno
Conforme a suo desio di lui favella.
Un dice che di duol pel padre suo
È sazio Isfendiàr, che la sua mente
Si confonde e si turba. Altri già dice
Che per la via de le avventure sette
Correndo viene contro Argiàsp, recandogli
Aspra una guerra. Ei vuol provar gli assalti
In turanico suol, col valor suo
Pigliandosi d’Argiàsp la sua vendetta.
Sorrise Argiaspe e disse: Oh! queste cose
Mai non dirà chi ha senno antico, esperto
Di nostra vita! Che se può la via
De le sette avventure una volante
Aquila superar, di’° che son io
Un Ahrimàn, non dir che un uom qui sono.
Il nobile guerrier. come l’intese,
Baciò la terra, e in giubilio dall'aula
Argiàsp si mosse. L’inclito guerriero
Schiuse la cella e di contrarie voci
Di chi vendea, di chi acquistava, a un tratto
Il castello s'empì. Per alcun tempo
E si comprava e si vendea; ma ognuno
Ingannarlo sapea, chè una sol dramma
Ei non prendea per valor d'un denaro,
E queste a quelle, e quelle cose a queste
Confondea mescolando in strana guisa.


<pb n="5.249"/>
— 249 —

X. Venuta delle sorelle d’Isfendyàr.

(Ed. Calc. p. 1146-1148).

Come discese da l’eterea volta
Questo fulgido sol, tutti si tolsero
Da quel mercato i compratori, e scesero
D'Isfendiàr le due sorelle, uscite
Da l’aula del castel, giù nella via,
Con pianti e lai, sugli omeri le terse
Idrie portando. Vennero dolenti
A Isfendiàr, venner trafitte al core,
Sparse di polve il crin. Tal meraviglia
Come scorse il guerrier, le gote sue
Ratto nascose a le sorelle, e pieno
Fu di tema il suo cor per quello stato
Di lor sì gramo. Il volto egli con l'ampia
Manica della veste sì celava,
E scendean quelle a lui, fatti due rivi
Di lagrime dagli occhi per le gote.
Questa preghiera innanzi a lui, signore
Di mercatanti di valor, le afflitte
Incominciàr: Trascorrano beati
I giorni tuoi con le tue notti e servi
Sian tutti i prenci innanzi a te! Ma quale,
Eroe famoso, hai tu novella certa
D'Isfendiàr e di Gushtàsp ne l’alma
Terra d'Irania ? In questa foggia, vedi?,
Noi due, figlie di re, siam qui captive
D'un malvagio in poter, discinte e scalze,
Acqua addotte a portar sovra le spalle,
Mentre ne’ giorni suoi lieto e gioioso
È il padre nostro e placido si dorme
Nelle sue notti. Noi discinte innanzi


<pb n="5.250"/>
— 250 —

Alla gente passiam sospinte in corsa.
Oh! beato colui che già fu avvolto
Nella sua benda funeral, chè noi
Lagrime versiam qui per molto affanno
Sanguigne e ardenti. Ma tu al nostro duolo
Sarai valente curator. Se rechi
Delle nostre città, del nostro sire,
Novella certa, in questa terra in balsamo
Già si tramuta il nostro tosco. amaro. -
Sotto lo schermo della veste sua
Diè un alto grido Isfendiàr. Tremarono
D'alto spavento le fanciulle, e quei
Sclamava : Isfendiàr non sia giammai
Sulla radice sua! Salvo non resti
Chi s’allieta per lui nell'ampia terra !
E re Gushtàspe ingiusto oh! mai non sia
Vivo quaggiù, nè la corona o il cinto
Imperial veggano un re simile!
Deh! non vedete ch’io qui sto di merci
Trafficando tapino e che rancura,
Cibo a toccar, quì sopporto e sostengo?
Humày leggiadra, come udì la voce,
Riconobbe il fratel, sì che nel petto
Più forte il core le balzò. Ma l'alto
Secreto ella tenea, dolce sorella,
Ben che scoverto così al dir l’avesse.
-Ferita al cor, dinanzi a lui si stava
E giù dagli occhi per le gote pallide
Versava stille d’un amaro pianto,
Sparsa al viso di polve e sopra il nudo
Terren posando i piè. L'anima sua
Per Argiàsp regnator d’alto spavento
Era compresa e di terror. Ma intanto
Il nobile guerrier d’alti consigli
Vide che ratto la sorella sua
Conosciuto l’avea, sì che la fronte


<pb n="5.251"/>
— 251 —

Egli scopriva. Gli occhi avea suffusi

Di lagrime dolenti e pieno il core

D’un alto affanno, ma splendente il volto
Come sole al mattin. Deh! ch'ei stupìa
Di tante cose di quaggiù! doleasi

Nel profondo del core, e il labbro intanto
Co' denti si mordea. Per questi giorni,
Di vincolo le labbra, a quelle ei disse,
Serrate voi, chè a far battaglie a questo
Loco discesi, e venni con fatica

A procacciarmi o vituperio o gloria.
Quei che ha le figlie sue l’acqua de’ fonti
Astrette a carreggiar, come potriìa
Toccar quaggiù plaeidi sonni? Padre
Lor sia piuttosto il ciel, madre la terra,
Ned io mai su quel tempo invocherei
Favore o grazia! — Si levò il garzone
Dalla celletta sua, correndo ascese

Al cospetto d'Argiàspe. Oh! sii felice,
Inclito re, dissegli allor, del mondo
Prence sovrano, e sempiterno vivi!

Era un profondo mar su quella via

Che qui m'addusse, e i mercatanti miei
Contezza non ne avean. Ma da quel mare
Ascese un nembo vorticoso, quale
Nessun de’ marinai si ricordava,

Sì com’elli dicean. Piangenti e mesti
Salimmo noi su navicelli, offesi

D’alto spavento per l'anime nostre

E le persone. Ond’io promisi innanzi

A Veterno Fattore, unico Iddio,

In questi detti: « S'io di qui ancor vivo
Giungo ad un loco, splendido convito
Celebrerò per ogni terra, dove

Un prence sia. Lieto e felice a mensa,
Ospite mio dirollo, anche donando


<pb n="5.252"/>
— 252 —

L'anima mia. Picciole cose e grandi
A’ mendichi darò, liete facendo
E liberali a poveri e tapini
Qui le accoglienze ». Ed or, se alcuna grazia
Il re mi fa, pel desiderio mio
Oggi illustre mi faccia. Io, quanti sono
Dell’esercito suo principi e grandi
Dal capo-eretto, di gran nome e pregio
Appo lui, re del mondo, ospiti miei
Farò (tanto apprestai) e darò pace
A quest’'anima mia nella sua brama.
Argiàsp, come l’udì, tutto allietossi,
E la mente di lui, stolto e meschino,
S'empì di pazzo vampo. Ei fe’ precetto
E disse ratto: Qual di voi più grande
È qui, di voi qual è più illustre e chiaro,
Oggi, per tal desire, ospite scenda
Di Kharràd ne l’ostel. S'ei porge vino,
Briachi tutti ne tornate. poi.
Ma disse il prode: O re, prence guerriero,
O sapiente e re del mondo e primo
De’ sacerdoti, la celletta mia,
Tu vedi, è angusta e la tua casa è grande.
Lieti e onrati sarem d'esto maniero
Su l’alte mura assai. Poi che la luna
Venne di Tir, una gran vampa all’alto
Di queste mura accenderò; col vino
Il cor de’ prenci tuoi farò beato.
Per quella via che più t’è cara, ei disse,
Tu va, tu corri, chè signor del loco
È del banchetto il donator. — Discese
L'eroe correndo giubilante e lieto,
E molti legni su gli spaldi eretti
Del castello ammontò. Cavalli uccisero
E agnelli alquanti e le cadute vittime
Sovra il terrazzo del castello addussero


<pb n="5.253"/>
— 253 —

Tutte ad un tratto. Ma dai legni accolti
Su l’alte mura del castello un fumo
L’aria tutta oscurò. Vino frattanto
Recava Isfendiàr. Come gustata

Fu allor del vino alcuna parte, e quando
Furono addotti giovani coppieri

Accanto al prode, gl’incliti d'un tratto
Ebbri di là partian, forte avvinghiandosi
De’ giovani coppieri, in tanta ebbrezza,
A le candide braccia. Alta la notte

Salia frattanto, e il prence una gran fiamma
Su le mura accendea. Del ciel la plaga
Tutta infocava il repentino ardore.

XI. Presa della Rocca di bronzo
e morte di Argiàsp.

(Ed. Calc. p. 1148-1153).

Come il torrier dal loco suo gli sguardi
Attorno volse, e fumo al giorno e fuoco
Alla notte scopri, dal loco ov’era
Lieto si tolse. Detto avresti allora
Che al turbine congiunto era colui
Veracemente. Quando ei giunse ratto
A Beshutèn dalla sua via lontana,

Disse qual fumo da l’ardente fiamma
Scoperto avesse, e Beshutèn soggiunse :

Sì, sì, d’un elefante e d’un leone
Vince la forza quel gagliardo! Lungi,
Lungi da lui, da la persona eletta,
L’occhio de’ tristi, e i giorni suoi di feste
Vadan lieti mai sempre! — Ecco, ei fe’ allora
Batter timballi e squillar trombe, e tosto


<pb n="5.254"/>
— 254 —
De’ padiglioni da le soglie un alto
Strepito sorse di squillanti corni.

Dalla pianura, allor, verso il castello
L'esercito sali; per l’atra polve
Intenebrò questo limpido sole
A mezzo il ciel. Ma tutti i valorosi
Sotto lor caschi e sotto i forti usberghi
Serrati procedean, mentre bollia
Fervido il sangue in cor di tutti. Ratto
Che nella rocca annunzio certo salse
Esercito venirne, oste nemica,

E intenebrarsi per la negra polve

La terra tutta, la superba rocca
D’Isfendiàr tutta suonò del nome,

E frutto amaro, qual di tosco, l’albero
Fruttificò della sventura. Argiàspe
L’armi guerriere si vestì, la mano
Forte si stropicciò contro la mano,

E fe’ precetto che Kuhrèm, di belve
Gagliardo vincitor, menasse i prodi,
Clave recasse e cuspidate freccie

E spade acute. Ma si volse e disse

A. Terkhàn valoroso: Inclito e forte,
Rapido scendi con le schiere elette
Che dànno assalti. Diecimila eroi

De’ più famosi del castel tu adduci,
Vibranti il ferro e di pugnar bramosi.
Vedi tu ancor chi son cotesti, d'armi
Così vogliosi, e per che mai qui ènno
In questo assalto e per che far. — Discese
Terkhàn allora, altero capo, ad una
Parte, correndo, del castello, e seco
Un turcimanno andò. Vide un esercito
Con usberghi lucenti e armi guerriere,
Con un vessil di color bruno, .in cui
Era d'un pardo la figura. Il duce



<pb n="5.255"/>
— 255 —

È Beshutèn della falange a mezzo,
E l’esercito suo preste le mani
A sparger sangue avea. Reggeasi in pugno
D’Isfendiàr la ponderosa clava
Principe Beshutèn, stavagli sotto
Il palafren di quell’illustre; e certo
A nessun altro somigliava il prence
Fuor che a quel prode Isfendiàr, nessuno
Altro nome gli diè fuor che d’illustre
Prence d’Irania. E da manca e da destra
L'esercito ei traea, sì che ben fue
Che il dì sereno più non scorse in alto
Nato mortal. Dell’aste adamantine
Ai fieri colpi, che dall’atre nubi
Sangue giù piove detto avresti, e intanto
. In aspro assalto discendean le due
Falangi avverse da due parti; quale
Era più forte e di battaglie amante, .
Scendea bramoso. Nush-azèr s’avanza,
Gran maestro di spada, e la battaglia
Chiede all’avverso stuol. Vennegli incontro
Terkhàn, la fronte sollevata in alto,
Disioso di battergli la testa,
Tronca dal busto, al suol, ma ratto il vide
Nush-azèr là nel campo, e la man stese
E la sua spada sguainò. Divise
In due parti così l’eretto fianco
_ De l’avverso Terkhàn, fe’ pieno il core
D'alto spavento con angoscia e affanno
A Kuhrèm battaglier, quindi cacciossi
Impetùoso al mezzo rinserrato
Della schiera nemica. Erano uguali,
Uguali eran per lui piccioli e grandi.

In questa guisa due falangi avverse
Urtarono fra lor; torbida nube
Agglomerossi per la negra polve


<pb n="5.256"/>
— 256 —

Dell’esercito in ciel. Ne andava allora

Kuhrèm gagliardo al suo castel. Davvero!

Ch’ei si fuggia dalle pugnanti squadre

Velocemente! Innanzi al padre ei disse:
Inclito re che come sol risplendi,

Esercito giugnea, grande, possente,

Da iranio suol. N’è capo un valoroso

Di gran nome fra l’armi, e nell’altezza

Uguaglia Isfendiàr veracemente.

A questa rocca mai non venne alcuno

Che ugual gli fosse; ei regge l’asta in pugno

Ne’ fieri assalti, quale in man vedesti

D’Isfendiàr sotto le mura eccelse

. Di Gunbedàn. — Per le parole sue

D’Argiaspe il core si turbava. Oh! dunque,

Dunque, esclamò, si rinnovella ancora

La guerra antica! — Ma si volse e disse

A que’ Turani suoi: Fuori voi tutti!

Dal mio castel tutti in un gruppo uscite

Alla campagna, e là nel mezzo l’ampie

Schiere traendo, sollevate al cielo

D'indomiti leoni alto un ruggito,

Nè vivo resti alcun di que’ malnati

Per colpa vostra, ma d’Irania il nome

Fate sì che più mai qui alcun ricordi !
Del castello gli eroi tutti discesero

Per l'ampia via, discesero trafitti

Dentro nel cor, bramosi di vendetta.
Come più oscura fu la notte, il prence

Isfendiàr si cinse una di guerra

Corazza .nuova e chetamente sciolse

I serrami dell’arche, onde a’ rinchiusi

Soffio d’aure giungesse. E recò vino,

Carni arrostite e cibi assai, guerresche

Vesti lucenti e drappi ancora; tosto

Che il bianco pane fu consunto, a ognuno


<pb n="5.257"/>
— 257 —

Di dolcissimo via tre colmi nappi
Isfendiàr portò, sì che per esso

Forte giolan que’ valorosi. Accorto
Allora ei disse : Questa notte è gravida
Notte di mali, e se di qui d’illustre
Nome alcun segno ci prendiam, fia cosa
Che a noi s’addice. Date dentro! ed opre
Degne fate d’ eroi, schermo e difesa

In Dio ponendo contro avverso danno,

Gli eroi divise in parti tre, scegliendo
Quale in battaglie vituperio o gloria
Cercarsi ardia; quindi una parte al medio
Loco appostò del nobile castello,

Perchè assalto inferisse aspro e tremendo
A ognun che là scendesse. Ecco! a le porte
Andava del castel l’altra brigata,

Nè posar si dovea da far battaglie,

Da sparger sangue. Al terzo stuol de’ prodi
Isfendiàr dicea: Vuolsi che un segno

Io più non trovi d’ora in poi di quelli

Che l’altra notte ebbri fùr meco. Voi
Troncatene col ferro il sozzo capo.

Ei con venti de’ suoi, gagliardi e prodi,
Rapido mosse. A questi eletti ogn’ altra
Impresa accomandò, poscia discese
D'Argiaspe al loco intrepido e securo,
L’usbergo al petto, qual leon feroce
Alto ruggendo. Come tosto il fero ,

Suon della voce penetrò l’ostello,
Innanzi al prode venne a corsa l’inclita
Humày leggiadra, e la sorella ancora,
Bih-aferìd, venne con lei, di lagrime
Che dal ciglio scendeano, ambe velate
Le smorte guancie. Isfendiàr vicino

Più e più si fece, e le sorelle sue

Ben ravvisò, qual nova primavera




<pb n="5.258"/>
— 258 —

Leggiadre. Oh! voi, dicea l’uom leonino
Alle sirocchie sue, di qui ne andate

Sì come nembo ratte ove la cella

È del mio trafficar. Molt’oro è quivi

E molto argento, e la mia via di scampo
È quivi ancor. Vi rimarrete voi

Fino a che in questa pugna il capo io perda

D'un fatal colpo o una corona acquisti.
Disse e da loro si parti, correndo

A le stanze d’Argiàsp, di sua vendetta

Forte bramoso. E s’avanzò con indica

Spada nel pugno, e qual de’ prenci avversi

Giunse a veder, là là trafisse, e l'ampio

Castello si fe’ tal, che niuna via

Fra dischiusa per quel loco eletto

E celebrato. Per i molti uccisi,

Per i feriti e pei battuti e pesti,

Parve la terra quale un vasto mare

Impetioso. Ma dai dolci sonni

Come Argiàsp si destò, pieno d’angoscia

Fu quel suo core alle tremende voci,

Ed ei si scosse e balzò in piè dal loco

Del suo dormir, vestì la sua corazza,

Si pose in fronte un elmo greco e in mano

Prese un fulgido acciar. Piena la bocca

Di triste voci, gonfio il cor di sangue,

Ei venne, e prence Isfendiàr con seco

Fiero assalto ingaggiò, stretto nel pugno

Un brando che splendea. Qui, qui, gridava,

De’ traffichi dall’uom t’avrai un ferro

Che un denaro ben val! Cotesto dono

Di Lohràsp io ti reco, e v'è pur sopra

Di Gushtàspe il suggello. E se tu il prendi,

Farà sangue il tuo cor, la tua dimora

Sarà nel sen di questa terra oscura.
Argiaspe e Isfendiàr s’accapigliarono.



<pb n="5.259"/>
— 259 —

Sì, sì, passava ogni misura estrema

La lor battaglia, chè il pugnal, la spada

Brandiano ad ora ad or, colpiansi al capo,

Al fianco ei si colpiano a volta a volta.

Ma d’un sol colpo Isfendiàr conquise

Principe Argiàsp. Davver! che non fu loco

Su le sue membra che restasse incolume!

Precipitò quella persona immane

Del turanio signor, dal busto il capo

Isfendiàr sì gli recise. Allora

Che trucidato cadde Argiàspe, un alto

Grido levossi dall’ostel vicino

Delle fanciulle sue. — Tale è costume

Di questo ciel che ratto volge! Un balsamo

Talor ne tocchi e rio velen tal'altra.

Ma tu, perchè il tuo cor leghi e confidi

A questa vita ch’è sì breve? Eterno

Poi che ben sai che qui non resti, in core

Non ti doler. La sua possanza il fato

Dimostra per tal via, s'anche il mortale

È re imperante o nobile guerriero.
Isfendiàr, come si sciolse ratto

Dalla impresa d’Argiàsp, levò le fiamme

Fino agli astri del ciel dal rio castello,

Chè tosto ei comandò che s’accendessero

E lampe e faci; in ogni parte accese

Fossero del castel. Ma il gineceo

Affidava a’ custodi, ogni ornamento

Levato in pria, poi suggellò i tesori

E le monete suggellò, nè alcuno

In quel loco era omai che la battaglia

Sostenesse con lui. Scese ai presepi,

À un palafren balzò in arcioni, in pugno

Stretta un'indica spada, e a qual più bello

Degli arabi cavalli era in quel loco,

Di por la sella fe’ precetto. Uscirono


<pb n="5.260"/>
— 260 —
Cento e sessanta allor da l’ampio ostello
Cavalieri con lui, trascelti ed incliti
Della pugna nel dì; su palafreni
Fe’ montar le sirocchie e fuor sospinse
Dal maniero d’Argiàsp quel suo drappello.
Ma in pria, d’Irani celebrati e forti
Nella rocca lasciò, con quel pregiato
Sàveh, una scorta, e dissegli: Nell'ora
Che al di là sarem noi da queste mura,
Quando sarem discesi alla campagna
Io pure e questi eroi, ferme le porte
Chiudete voi del nobile castello
Contro a’ Turani, se propizia sorte
Ancora ancora mi protegge. E allora
Che opinion sorgerà in voi che a quetla
Inclita schiera de’ gagliardi miei
Con Beshutèn giunto sarò, dall'alto
Di queste torri levisi improvvisa
La voce del torrier: « Sian prosperosi
Di re Gushtàspe la corona e il capo! ».
E quando in folla a queste mura accorrere
Vedrete in fuga la nemica schiera
Via discacciata da quel campo d’armi,
Del re turanio la recisa testa
Da l’alto del castel, delle sue schiere
Dinanzi agli occhi, sbalestrate voi.
Indi fe’ cenno che levasse un grido
La vedetta dall’alto : « Ecco! è vincente
L’inclito Isfendiàr! Troncò la testa
Al re turanio in dispietata foggia,
Morto al suolo il battè, luce recando
Al nome di Gushtàsp! ». Di là quel prode
Ratto al campo discese e qual rinvenne
De’ prenci avversi, trucidò. Calavasi
Con que’ cento e sessant’ uomini suoi
Dal castello superbo alla campagna,


<pb n="5.261"/>
— 261 —

Con fremiti e con ira. Allor ch’ei giunse
Di Beshutèn vicino a le falangi,

Ognun che il vide, benedisse a lui.
Meravigliava quella gente accolta
Perchè tanto valor spiegato avesse

Il giovinetto eroe. Quando la luna

Si assise in ciel sul trono suo d'argento
E tre vigilie della notte oscura
Furon trascorse, gridò forte ed alto

Dal castello il torrier: Prence Gushtaspe
Ha fortuna vincente. Oh! sempre e sempre
Isfendiàr sia d'anni giovinetto,

Gli sia amica la sorte e questo cielo
Con la luna propizio! Ei, per vendetta
Dell’ucciso Lohràsp, recise al prence

“Di Turania la testa, alle sue norme,

Alla regal sua maestà recando

Luce novella. Oh sì! dal trono suo

Il re turanio al suol gittò, fe’ illustri

Di re Gushtaspe e la fortuna e il nome!
Ratto ehe udîr le risonanti voci

Di Turania gli eroi, poser gli orecchi

A quelle voci, si confuse incerta |

La mente di Kuhrèm per la vedetta

Che sì parlava. Oh sì! l’anima sua

A quelle voei si turbò. L'eroe

Ratto che intese, a Enderimàn si volse

E disse: In notte paventosa e oscura

Non può celarsi una tal voce. Oh! quale,

Qual cosa dirai tu che in questa notte

Voglia accader? Di ciò sermone acconcio

Qui farne è d’uopo. Chi disciòr le labbra

Osa in tal guisa in questa notte oscura,

Al capezzal del nostro re? Qual gioco

In tempo d’armi fa il torrier? Davvero!

Che a quest’incliti miei si fa l'impresa


<pb n="5.262"/>
— 262 —

E grave e dura! Che se in nostre case
Crebbe il nemico, cercheran l’assalto
Al dì vicin tutti gli estrani. Intanto,
Per le stolide voci e pel sinistro
Augurio che gittò, noi con la clava
All’infido torrier sfracelleremo

In turpe guisa le cervella sparte.

Ma poi che prolungavansi le triste
Voci così, per la vedetta il core
Di Kuhrèm fu trafitto. In ogni parte
Le molte voci di cotesta guisa
Empieano a’ prodi suoi d’un’eco infausta
Gli orecchi intenti, e l’esercito disse:

Troppe son queste voci e già misura
Passano d'un torrier. Ma in pria sì scacci
Da’ nostri alberghi il rio nemico, e poi
Ci farem gioco delle iranie squadre.

Si strinse di Kuhrèm nel petto il core
Del torrier per le voci. Ei si contorse
(La fronte sua si corrugò) e disse
Agli armigeri suoi: Pieno d’angoscia
È questo cor pel nostro re, per questa
Schiera de’ miei. Tornar qui vuolsi a dietro,
Nè dubbio v’ha, ch’io ben non so qual cosa
Già sta per accader. — Tutti voltaronsi
A dietro i prenci allor, per l’atra notte
° Valicaron dell’armi il fatal loco,

E venne dietro a lor, chiuso nell’armi,
Con la mazza dal capo di giovenca
Stretta nel pugno, Isfendiàr. Ma quando
Giunse Kuhrèm del nobile castello

Là su le porte, dietro a sè l’irania
Oste scoverse e mandò voce e disse :

Sì, sì, qual cosa mai restava ancora
Al prode Isfendiàr fuor che la pugna ?
Or tutti voi da’ foderi traete


<pb n="5.263"/>
— 263 —

Le spade acute, chè inviar messaggi
Sol col ferro si dee! — Ma la fortuna
Corrugava la fronte; esta faccenda
Grave si fea per que’ famosi in guerra.

Come de’ forti s'accendean gli sdegni
In questa guisa, fieri colpi andarono
Da questi a quelli su l’eretto capo,

Fin che l’aurora con gli aliti suoi

In cielo apparve, e ai nobili di Cina

La vita al fin precipitò. Gli eroi
D’Isfendiàr possente, ecco! sen vennero
Dell’inclito signor su l’alte mura,
E d'Argiaspe guerrier, prence sovrano,
E reo del sangue di Lohràsp, cacciarono
Dinanzi a’ prodi suoi la tronca testa.
Cessarono dall’armi incontanente

Di Turania i gagliardi, alto uno strido
Levossi al ciel dalla turania schiera,

E si tolser dal capo i rilucenti ©

Elmi gli eroi. D'Argiaspe ivi piangeano
I due figli bennati e come vampa
Ardean di duol; ma le raccolte squadre
Ravvisarono allor quale si fosse

Il caso orrendo. Oh sì! pianger si dee
Per l’assalto infelice, e in un lamento
Rupper gli eroi con desolate voci:

Ah! ah! signor di generoso core,
Leone in guerra e duce nostro e prence
E di gagliardi condottier! trafitto
Cada nel campo della rea battaglia
Chi ti trafisse e precipiti il giorno
Del viver suo per sempre! A chi la ricca
Preda accomanderem ? di chi sul destro
Corno dell’ampio stuol de’ tuoi guerrieri
Spiegheremo il vessillo? E poi che vuota
Restò la reggia di tal re, non sia


<pb n="5.264"/>
— 264 —

Regio serto mai più, non oste in armi.
Sorge un desio di morte subitana
Da Khallùkh a Tiràz in tante genti!
Veracemente ad incontrar la morte
Andareon tutti allor; con le corazze
Andaron tutti e con celate ed elmi.
Dàlli !. Piglia! Sorgea funesto un grido
Pel fatal campo, e l’etra intenebrava
Come nuvola: fosca. In ogni parte
Sorgean d’uccisi eroi, di valorosi
Di cui precipitò la cara vita
A tristo fine, i cumuli dolenti,
E la pianura si vedea di capi
Ingombra tutta e di recise braccia
Lungi da’ corpi, e mani e clave inserte
Giacean più lungi. Ma'su l’alte porte
Del turrito castel levossi un’onda
Negra di sangue. Oh! chi potea discernere
Dalla diritta la sinistra mano?

XII. Supplizio di Kuhrem.

(Ed. Calc. p. 1154).

Come balzò dal loco suo d'un tratto
Isfendiàr, fermò a le staffe i piedi
Prence Kuhrèm. Così s’accapigliarono
I due guerrieri allor, che detto avresti
Doversi l’uno a l’altro in strana guisa
Avviticchiarsi. Ma l’iranio prence,
Afferrando Kuhrèm per la cintura,
Oh meraviglia! il sollevò da terra;

Ei sì, lo tolse dal suo loco, e poi
Al suolo il ribattè. Fér plauso intorno
D'Isfendiàr tutti i guerrieri. Allora


<pb n="5.265"/>
Strinser le mani a quel caduto in aspre
Ritorte a tergo e lungi in turpe guisa
L’addussero di là. Tutta dispersa
Ne andava intanto l’inclita sua schiera,
E scendean colpi di sonanti clave, ‘
Qual gragnuola ne’ campi, e il suol di sotto
D'’elmi sfatti era ingombro, ed era piena
Di morte l’etra. Come foglie d'alberi,
Caggion divelte al suol sotto a le spade
De’ fuggenti le teste; e quei la soma
Depone omai del viver suo, e questi
Seggio ottiene di re. Nel vasto campo
Il sangue ondeggia ; è di costui la testa
Sotto al piè de’ cavalli alto-ferrati,
E d’altri il capo ha diadema. In terra
Nato mortal che sia voler del Fato,
Davver non sa, chè l'intimo pensiero
Ei non discioglie a noi. Ma chi talvolta
Superbamente sollevò la fronte, ‘
Fugge tal’altra vergognoso; e quale
Dentro a le fauci d’un orrendo serpe
Cadde una volta, per tentar ch’ei faccia,
Dalla stretta fatal scampo non trova.
Pochi restàr de’ principi turani
Che di Cina venian. Se alcun rimase,
Il nome suo mai non fu letto. Al suolo
Gli elmi tutti gittàr con le corazze,
Tutti versàr dagli occhi dolorose
Stille di pianto, e venner poi correndo
Là nel cospetto a Isfendiàr. Le lagrime
Piovean dagli occhi lor sì come pioggia
A primavera ancor novella. Fiero
E sanguinario il duce, e si godea
L'ampio stuolo de’ suoi di tal fierezza,
Ond’ei non perdonò la dolce vita
A que’ gagliardi, e ne scannàr gl'Irani,


<pb n="5.266"/>
— 266 —

Anche feriti, innumerevol schiera.

Dei valorosi che venian di Cina,

Inclito un prode non restò; superstite
In Turania non fu prence sovrano,

E i vincitori si portàr le chiostre

Co’ padiglioni lor, lasciando il campo
Agli estinti infelici. In su le porte

Del superbo castel due legni eccelsi
Isfendiàr piantò, quindi vi appese

Un laccio attorto, e a capo in giù dall’alto
Sospender fece Enderimàn; confisse

Il fratel suo, vivente ancor, su l’altro,
Poscia disperse in ogni loco intorno

De’ suoi le schiere, in ogni parte addotte,
Ove d’un prence indizio fosse. Allora
Comandò Isfendiàr che una gran vampa
Accesa fosse e scompigliate andassero
Le ville tutte di Turania. Un prode
Famoso in guerra non rimase allora,
Non in Cina o Turania un cavaliero
Superstite restò. Detto tu avresti

Che una nuvola fosca alta salia,
Piovendo fiamme dall’incenso grembo
Su quel campo fatal. Ma il valoroso
Isfendiàr, come ciò vide, i prenci,

Un vino a delibar, tutti raccolse.

XIII. Lettere d’Isfendyàr e di Gushtàsp.

(Ed. Cale. p. 1155-1159).

E fe’ invito a uno scriba e fe’ parole
Dell’arti sue, di sue battaglie alquanto.
Sedette al seggio suo quello sì esperto’
Scriba preclaro e un calamo e di Cina


<pb n="5.267"/>
— 267 —

Richiese un foglio. Come fu la punta
Di quel calamo suo tinta di negro,
Sue laudi incominciò verso Colui
Che degli astri è signor, signor del sole
E della luna, d'Espero signore
E di Saturno in ciel, degli animanti
Gagliardi e fieri e d'ogni bruco in terra,
Di vittoria signor, di maestate,
Del serto imperial, signor possente
Dator di grazia e guida all'uomo in terra,
D’ogni loco signor, d'alto consiglio
E d’alto senno. Di Gushtàspe il nome
Viva eterno per Lui, la santa voglia
Compiasi in cielo di Lohràspe ancora !

Signor, scrivea, per questa via lontana
Suol turanio toccai. Deh! mai non sia
Ch’ io benedica quella terra! E quando
Tutte dovessi le parole aprirti
Partitamente, per dolor che avria,
Declinerebbe da l’età sua bella
Un giovinetto capo. Oh! ma se un giorno
Licenza avrò dal mio signore, io tutta
Gli narrerò dell’arte mia l’istoria
In questi assalti. Nell’aspetto suo
Io son beato e senza duol, dal lungo
E diuturno faticar risorto
A nuova gioia. E gli dirò pur anco
Quali astuzie adoprai, per ch’io nel core
Mi liberassi da penosa cura
D'aspra vendetta. Or ben, nell’ardua rocca
Di bronzo, non restò principe Argiaspe
In vita, non Kuhrèm. Nulla rimase
Nel tristo albergo fuor che lutti e pianti,
Alte voci di duol. Nè di sua vita
Feci grazia ad alcun; crebbe frattanto
L'erba in quel loco quale in pian deserto.


<pb n="5.268"/>
— 268 —

Ma degli uccisi le cervella sparte
Cibàr leoni e lupi agresti, e solo
Ne ricercàr per la campagna il core
Feroci i pardi. Oh sì! nitido splenda
Per la corona di Gushtaspe il cielo,
E di prence Lohràsp nella memoria
S'abbelli qual giardin quest'ampia terra!

Poi che fu apposta su quel foglio illustre
D'Isfendiàr la gemma e fatto invito
Di cavalieri ad uno stuol, mandava
In Irania così quel giovinetta
Inclito duce dromedari suoi,
Rapidi tutti, che le bianche spume
Gittavano dal labbro. Ei si rimase
Per la risposta di quel foglio suo,
Spegnendo intanto de’ nemici alteri
E riottosi la superbia e il vampo.

Nè molto andò che la risposta giunse.
Era un foglio regal; d’ogni secreto
La chiave in esso. Ma il principio, a sommo
Della risposta su quel foglio scritta,
Era cotesto: Vigoreggi sempre
Chi di ben fa ricerca! E Vuom che ha senno,
Conoscitor dell’opere leggiadre,
Beneficio da Dio ratto riceve. —
Diceasi poi: Chieggo da Dio signore,
Unico Iddio, ch’Egli a te sia mai sempre
Inclita guida, o figlio mio. Negli orti
Di paradiso un albero piantai,
Qual più fecondo non piantava in terra
Fredùn antico. Fulgidi rubini
L'adornano con auro; ogni sua foglia
È leggiadria con maestà reale,
E tocca questo cielo alto e sublime
La sommità de’ rami suoi. Gran pregio
Hanno pur anco le radici sue.


<pb n="5.269"/>
— 269 —


Deh! mi rimanga eternamente vivo
Cotest'albero mio, gaio e fiorente

Alla persona e lieto in cor, d’amica
Sorte mai sempre! Giunse a me il tuo scritto,
E quest’anima mia già oscura e fosca
Si fe’ serena. E scrivesi in quel foglio
Ciò che t'avvenne, e passaron misura
De’ patti nostri le prodezze tue.
Dicesti in pria: « Dell’avo mio tradito
Con ingegno e con arte io mi son presa
Alta vendetta ». Anche dicesti assai
Del sangue che versasti, e di tua foga
Nell’ingaggiar da solo in campo d’armi
Una battaglia. Ma de’ prenci tutti

È sacra cosa la persona, ancora

Che per fatiche facciansi le pugne

E chiaro nome si procacci. Guàrdati,
Guàrdati adunque alla persona e serba
L’antico senno, chè alimenta il senno
L’anima nostra con scienza ed arte.
Dicesti ancora in terzo loco: « A tante
Migliaia di nemici io non féi dono

Di lor vita ». Oh davver! che pien d'amore
E caldo sempre esser dovrebbe il tuo
Cor generoso, o figlio mio; le labbra
Piene di voci pietose e miti,

E l'alma adorna di pudor! Non sia,
Deh! mai non sia che orribile costume
Abbi tu assunto, sparger sangue e in lotta
Scender con prenci, ove non sia l'ufficio
Di vendetta dovuta! E poi che trenta
Fratelli ed otto vendicar dovéi,

Il sangue che versasti, oltre n’andava
Alla misura. Anche per quell’antico
Avo tuo che dal cor via discacciava
Ogni arte rea, come versàr di lui


<pb n="5.270"/>
— 270 —

Il sangue gli empi, tu versasti il sangue
De’ suoi nemici ed ingaggiasti fiera
Una battaglia qual di belve in giostra.
Deh! vivi lieto in sempiterno e amica
T'abbi la sorte, e l’anima serena
E la ragion ti sian maestre! Un alto
Desìo ci venne del tuo dolce aspetto,
Di riveder cotest’anima tua
Vigile e adorna di virtù. L’epistola
Quando letta ti avrai, poni gli eroi
In ordinanza e co’ tuoi prenci tutti
Vieni alla reggia mia, figlio bennato!

Si ritornò da la regal dimora
Veloce il messaggier. Di voci alterne
Tutte eran piene le città d’Irania,
E come ritornò chi cavalcava
Sovra cammelli, al valoroso eroe
S'appresentò. Come la regia epistola
Isfendiàr ebbesi letta, intorno
Assai monete dispensò, le cose
Tutte ordinando e disponendo. Nulla
Rimase allor che intatto fosse, tolti
I tesori d'Argiàsp, chè il valoroso
Gli ampi tesori suoi liberalmente
Dispensar volle. E ratto i suoi campioni
Ebber dovizie e superàr misura
In buono stato. Erano al monte, al piano,
E cammelli e destrieri e avean del sire
De’ turanici eroi sopra le cosce
Inusto il nome. Dromedari ancora
(Fùr diecimila) da ogni parte ei chiese,
Dispersi al monte e a la verde campagna,
Indi le porte de’ tesori tutti
Schiuse d'Argiaspe, e il tesorier principio
Fe' monete a pesar. Mille fe’ carchi
Di dovizia regal, d’auree monete,


<pb n="5.271"/>


Forti cammelli il valoroso ed altri

(E fùr trecento) di dipinti drappi

E di troni e di serti, e cento ancora
D'’ambra e di muschio e di lucenti gemme,
Cent’ altri poi d’illustri diademi

E di corone. Comandò che a mille

Fosse di panni e di tappeti un grave
Carco imposto, e trecento ebber da lui
Vesti di Cina a carreggiar, di raso

E di cuoio dipinto e di lucente

Seta composte. Palanchini il prence

Volle apprestar con veli e drappi, e in essi
Di cinesi fanciulle altri adducea

Due schiere elette. Avean qual primavera
Fresche le gote e porporine, erette

Come cipressi a la persona ed agili

Sì come canne ai fianchi e nell’incesso
Pari ad un fiero augel. Con le sirocchie
Di prence Isfendiàr venner ben cento
Inclite donne d’avvenente aspetto,
Vennero ancora cinque donne illustri
D’Argiaspe regnator con pianto e duolo

E con travaglio. Dell’estinto prence

Due fùr le suore, due le figlie, e l’altra
Era la madre. Vennero piangenti

E dolorose e lacerate al seno.

Nella Rocca di bronzo un alto incendio
Isfendiàr destò, sì che ne andarono
All’alto ciel le lingue corruscanti
Della gran fiamma, e le superbe mura
Al suolo ei rovesciò, guastando intorno
Quella di Cina region remota.

Ma l’esercito suo tutto affidando
A’ suoi tre figli giovinetti, ei disse:

Disperdetevi omai per questa terra

Congiunti a lieta sorte, e se qualcuno


<pb n="5.272"/>
— 272 —

Là sul vostro sentier dalla giustizia
Volge a dietro la fronte, il capo altero
- Gioiosamente gli troncate, e ratto,

Col ferro acuto. Ma la via prendete
Verso il deserto, sollevando l’aste

A questo sol fiammante. Ecco ! alla via
De le sette avventure io vo’ discendere
I leoni a cacciar, ma senza indugi
Vostro sentier per voi si calchi. Andando,
Io toccherò dell’aspra via confine

E d’esto mese al termine segnato

Vi rivedrò. — Così la via riprese

De le sette avventure in vasta caccia
Isfendiàr con gl’incliti suoi prodi.

Com’ egli giunse della ghiaccia orrenda
Al loco infesto; ritrovò le sue
Suppellettili ancor disposte attorno
E l'aer sereno e limpido e sottile
E di fiori dipinto il verde suolo;

Detto avrestù che primavera bella

Avea di Tir toccato il mese. Fi tolse

Tutte dal loco allor le suppellettili,

Meravigliando assai per la sua stella

Propizia e lieta. E come giunse a l’erme

Città d’Irania e di gagliardi in giostra

E di leoni giunse a un loco, sette

E sette giorni ancor quivi ei rimase

Con falchi e veltri, chè travaglio in lui

Era davver pel lungo suo viaggio

E il duro faticar. Ma i tre suoi figli

Sì valorosi egli attendea, nel petto

Avea rancura, chè tardava omai

La lor venuta. Giunse alfin la schiera,

Giunsero i figli ancor, sì ch’ei sorrise

Per que’ suoi prenci incoronati e disse :
Questa è la via che ricalcai, ma sdegno


<pb n="5.273"/>
— 273 —

Di vostro indugio ebbi nel cor. — La terra

Baciàr dinanzi a lui que’ tre garzoni

E disser poi: Chi dunque a te simile

Ha un padre in terra, o nobile guerriero ?
Di là discese a Irania bella e trasse

Al cospetto de’ prenci e de’ gagliardi

I suoi tesori. Le città d’Irania

S'adornàr tutte e chieser vino e canti

E musici e cantori. Alti sospesero

Alle pareti rilucenti drappi,

Muschio ed ambra spargendo. E risonava

L’etra all’intorno de le dolci note

De’ giovinetti ed era il loco intorno

D'astati cavalier pieno ed ingombro.

Ma tosto che Gushtàsp ne udì l’annunzio,

A gioir cominciò, vuotò la coppa

Colma di vino a quell'annunzio, e ratto

Fe’ cenno a’ prodi suoi che qual pur fosse

Eroe guerriero in quella terra illustre,

Qual segni diè di sua grandezza, all’alto

Suo limitar con timpani sonori

Si raccogliesse, principi ne andassero

Incontro al prode. L'amoroso padre,

Co’ saggi suoi di chiaro nome e tutti

I suoi magnati di gran senno e tutti

I sacerdoti, al figlio suo che fresche

E porporine avea le guancie, incontro

Sì volle andar. L’ampia città d’alterne

Voci fu piena allor; ma quando il volto

Del padre suo quel giovinetto prence

Scorse da lungi, si fe’ lieto in core

E fe’ serena l’alma sua. Dal loco

Incitò il suo destrier bruno qual notte,

Fuoco perenne di battaglia, e a piedi

Si mosse ad abbracciar quel padre amato

Stretto al suo sen. Meravigliò quel padre



<pb n="5.274"/>
— 274 —

Di tante opre di lui, sì che su lui
Molte invocò benedizioni. Priva
Di te, sclamò, non resti mai la terra,
Non resti il fato! — Alla regal dimora
Da quel loco tornàr, tornaron tutte
Le accolte genti, a lui propizie e amiche.

Prence Gushtàspe l’aula regia e il trono
Splendido ornò, chè giubilava in petto
Per quel suo fortunato. Entro alle stanze
Poser le mense e ratto al maggiordomo
Indisse il re: Tu i prenci appella! — Vennero
Da tutte parti giovani coppieri
Dell'inclito signor, prence sovrano,
Là nel cospetto. A’ bevitori intorno
Un regal vino in coppe di cristallo
Porgevan essi e risplendeano in guisa
Di questo sol. De’ banchettanti il volto
S'accese ratto a quel licor possente,
E sembrò che a’ maligni il tristo core
Morisse in petto, da dolor conquiso.

Del padre in nome il generoso vino
Libava il figlio e libavalo il padre
Del figlio in nome, in simil foggia. Allora
Gushtàspe al figlio suo giovane ed inclito
E valoroso dimandò novelle
Di sue sette avventure. Oh! nel convito
Non dimandar di ciò, disse a Gushtàspe
Isfendiàr. Dimani, al tuo cospetto,
Ogni cosa dirò, nobile e saggio
E di genti pastor. Lungo sermone
Farem dimani come tosto al labbro
Di favellar darem desio. Dimani
Come udrai tu con la tua mente chiara
Il mio racconto, in Dio vincente e giusto
Maggior fede porrai. — N’andaron tutti
I prenci allor, quanti eran ebbri, e seco
Una fanciulla per la man si trassero.


<pb n="5.275"/>
— 275 —

Or qui s'arresta la gioconda istoria
De le sette avventure. Oh! tu la leggi
In nome dell’Eterno! Ei diè possanza
A tristo e a retto oprar, signor del sole
E della luna che ha giocondi i rai.
Che se gradisce la mia storia il prence,
Re vincitor, sarà come se al dorso
De la volta del ciel posta per noi
Fosse una sella a cavalcar. Ma intanto
Un dolce vino qui gustar si debbe,
Or che dai colli vengono gli orciuoli
Che di vino han fragranza, e l’aria è piena
Di voci allegre e fremito soave
Penetra il suol. Beato quei che il core
Con un dolce licor molce ed allegra
Ed ha monete e bianco pane e dolci
Paste con sapa, e d’una agnella ancora
Può recider Ja testa! Io non ho nulla
Di queste cose. Oh! fortunato e lieto
Chi può toccarle! A chi non ha, pietoso
Faccia larghezza chi più n'ha. — Ma intanto
Sotto a le foglie di purpuree rose
Stanno all’ombra i giardini e la montagna
Di tulipani e di lavanda è piena
In ogni loco. Canta l’usignuolo
Negli orti ancor, cresce la rosa intanto
Al suo dolce cantare; e già non dorme
Per l’atra notte l’usignuol, chè al soffio
Di molli aurette, all’improvvisa pioggia,
La rosa gli sorride. Io dalle nubi
Scender veggo talor vento gagliardo
E umor scrosciante, nè ben so davvero
Per che tutti sian tristi entro l’aiuola
I miei narcisi. Ma sorride intanto
L’usignuol de la notte ora alla rosa,
Ora alla nube in ciel; scioglie la lingua


<pb n="5.276"/>
— 276 —

Quand’ei discende su l’incurvo ramo
D'una rosa fiorente. Io non discerno .
Se la rosa o la nube un’amorosa

Cura per l’usignuol nel core albergano,
Ma talor da le nubi un suon tremendo
Odo qual voce di lion; si squarcia

Il lembo suo contratto, e corruscante
Fuoco si desta nel suo sen; le stille
Che discendono allor dall’etra ingombro
Su l’arsa terra, d’amorosa cura
Dinanzi a questo sol libero e fulgido
Son certa prova. Ma chi sa qual cosa
Dicendo vada l’usignuol ? là sotto

Ai rami sparsi d’una fresca rosa

A che s’accoglie ? — Al primo albor tu attendi,
Perchè da l’usignuol dato ti sia
Udir racconti di passati eroi.

Oh si! d’Isfendiàr la morte acerba

Ei va piangendo, e sol di lui la nenia
Trista ei ricorda. Nella notte oscura

E nuvolosa, grido che partìa

Da Rùstem, svelle il core agli elefanti,
De’ leoni rintuzza il fiero artiglio.


<pb n="5.277"/>
3. Leggenda di Rustem e d’isfendyàr.

I. Principio del racconto.

(Ed. Calc. p. 1159-1161).

Da l’'usignuolo udii racconto, quale
Egli leggea ne’ libri antichi. Allora
Ch’ ebbro e crucciato dal regale ostello
Usciva Isfendiàr, nel grembo suo
Ketayùna l’accolse, inclita figlia
Del greco Imperator, del giovinetto
Madre amorosa, in quella notte oscura.
A mezzanotte, dal profondo sonno
Quando si ridestò, di vin fumoso
Cercò una tazza e sciolse il labbro e disse
Alla diletta madre sua quel prode:

Danno il prence mi fa. Dissemi un giorno:
« Se tu, col tuo valor, di re Lohraspe
Alta vendetta prenderai sul tristo
Argiàspe régnator, se m’addurrai
Sciolte da’ ceppi le sorelle tue,
Il nome mio per l'ampia terra intorno
Levando in alto, e da’ maligni e rei
Il mondo sgombrerai, qual se un giardino
Tu liberassi dagli sterpi suoi,
Se faticando nuovo assetto al regno
Darai con la tua man, questo mio regno
Con sue falangi tuo sarà; tua cosa


<pb n="5.278"/>
— 278 —

I tesori saranno e la corona
E il trono imperiale ». Or io, nell'ora
Che questo ciel ridesterà la viva
Fiamma del sol, quando si levi il capo
Del mio signor da’ suoi tranquilli sonni,
Quelle che disse a me fauste parole,
Gli ridirò, chè non è d’uopo il vero
Celar che vien da me. Che s’ei mi affida
La corona di re, servo dinanzi

Io gli sarò, qual sacerdote innanzi

A’ muti idoli suoi. Ma se nel volto

Ei si corruccia, oh sì per Dio, che questa
Volta mantiene del raggiante cielo,
Ch'io con la forza mi porrò sul capo

Il regal serto ed agl’ Irani intorno
Dispenserò le terre ed i tesori !

Te poi regina delle iranie ville

Ratto farò, d’indomiti leoni

L’opre imitando con virtù del core,

Del braccio con vigor. — Ben si dolea
La madre sua de’ concitati accenti,
SÌ che sul petto i tenuissimi veli

Spine pungenti le parean; ma certo
Ella in core si avea che il regal serto,
Con la corona, co’ tesori suoi,

Concesso non avria l’inclito sire

Al generoso, onde si volse e disse :

Deh! figlio mio che avesti alta rancura,
Che cerca mai per questa terra il core
Di prence incoronato ? Hai di tue schiere
E il comando e il poter nel tuo consiglio
Ed hai tesori; non cercarti adunque
Cosa maggior. Che se real corona,

O figlio, ha il padre tuo, le iranie schiere
Tutte governi e terre hai tu. Qual cosa
È più bella quaggiù d’un valoroso,


<pb n="5.279"/>


Pari a leon di fermo cor, che resti
Accinto sempre innanzi al padre? Allora
Ch’ ei si morrà, la sua corona e il seggio
Cosa tua diverranno, e sarà tua

La sua grandezza e la fortuna e il loco.

Isfendiàr disse alla madre: Oh! quanto
Giusta sentenza pronunciò quel saggio !
Ei disse: « Il tuo secreto innanzi a donne
Non disvelar tu mai! Dillo, e il tuo detto
Udirai per le vie. Che se tu chiudi
Il labbro tuo per timor di periglio
E non favelli, la tua sorte amica
Buon frutto avrà. Ma di donna il precetto
Seguir non déi nell’opre tue, chè donna
Atta a consigli tu giammai non trovi.
Ove soggetto a signoria di donna
Andasse il mondo, generoso core
Ella mai non avria quale colui
Che la fe’ sposa ». — Corrugò la fronte
La dolce madre sua, si fe’ pensosa,

Chè pentimento del suo dir le venne.

Ma Isfendiàr dinanzi a re Gushtaspe
Non andò più. Fra canti e fra coppieri
Stava gioioso e per due giorni e due
Notti bevea d’un generoso vino
Da le sue tazze e riposava accanto
Alle fanciulle sue, leggiadre e vaghe.
Seppe Gushtàspe al terzo dì che il trono
Gli dimandava il figlio suo, che in core
Molti volgea pensieri foschi, quale
Se dovuto gli fosse inclito un serto
Col seggio imperial. Ma il re fe’ invito
A Giamàspe e chiamò tutti gli astrologi
Di re Lohraspe. Vennero, portando
Astronomiche tavole nel grembo,

E il re cose chiedea di quel valente


<pb n="5.280"/>
— 280 —

Isfendiàr, se lunga la sua vita,

Se posato egli avrìa fra le delizie

Con pace e con splendor, se in capo mai

Posta ei si avria l’imperial corona

E se fermezza in lui grado sovrano

Avuto avria con bel costume. Ancora

Ei dimandò se forse per la mano

D'un valoroso avria sua morte, o innanzi

All’angelo Seròsh, alto sul trono, |

Fi si sarebbe addormentato un giorno.
Giamàsp, d’Irania il sapiente, allora

Che udì que’ detti, volse gli occhi suoi

Alle carte vetuste. Oh! per l’affanno

Di lagrime ei suffuse ambe le ciglia

E trista corrugò, per ciò che seppe,

L’eretta fronte! Egli esclamò : Ben tristo

È il giorno mio, ben trista è la mia stella,

E male incoglie questo capo afflitto

Per scienza ch’egli ha! Deh! fra gli artigli .

D'un leon fero un dì m’avesse il fato,

Prima del tempo di Zeriìr illustre,

Gittato a morte! Allor, non io l’avrei

Visto giacente al suol, di sangue intriso,

Sparso di polve, in quella foggia! Ovvero

M'avesse ucciso il padre mio, chè tanta

Sventura incolto non avria Giamaspe

Da le stelle del ciel! Ma noi d’un forte,

— All’impeto di cui si schianta il core -

De’ leon feri, che sgombrò la terra

D'ogni nemico in questa parte e in quella,

E non ha tema, non sgomento allora

Ch'’ei scende a contrastar, che il mondo sciolse

Da ogni timore di perversi e in due

Parti squarciò d'un fero drago il corpo,

Del prode Isfendiàr, d’ora in avante

Il lutto farem noi, molta provando


<pb n="5.281"/>

Amarezza e dolor pel tristo caso.

Mortal diletto a me, dissegli il prence,
Parla i tuoi detti e dalla via non scendere
Del saper tuo. Che se avverrà di lui
Quanto avvenia di quel signor di prodi,
Zerìr illustre, d’ora in poi la vita
Misera e trista a me si fa. Deh! ratto
Affrèttati, Giamàsp! Dimmi che sai,

Chè già del dimandar cruccio mi prende.
Per man di chi del figlio mio qui in terra
Sarà la morte? E pianger dovrem noi
Per l’acerbo dolor! — Disse Giamàspe :

O re, uel fato l’opera maligna
Me pur non tocchi! Ma la morte sua
Nel Zabùl gli verrà; per la possente
Man dell’eroe che di Destàn è figlio,
Toccherà quella morte. Il viver suo
Là nel Zabùl avrà sua fine, allora
Che di Destàn col valoroso figlio
A battaglia ei verrà. — Cotesta impresa,
Disse a Giamàspe il re, stimar non vuolsi
Da te leggera. Che se l'ardua altezza
Del trono imperiale io gli confido
Col regal serto e co’ tesori miei,

Di Zabùl quella terra in alcun giorno
Ei non vedrà, nè di Kabùl fra i monti
Ei fia noto ad alcuno. Egli, sicuro

De’ moti arcani de la sorte avversa,

La stella sua che gli risplende amica,
Maestra si farà. — Rispose allora
L'astrologo in tal guisa : Oh! chi ritrova
Libero il varco da cotesta volta
Roteante del ciel? Dal fero drago

Qual si levò con le sue aguzze branche,
Non trova alcuno per valor, per forza,
Scampo giammai. Saranno, e non è dubbio,


<pb n="5.282"/>
— 282 —

Le cose ch’ esser dènno, e il sapiente

Il momento fatal non ne ricerca.
Dell’iranio signor pieno fu il core

D’atri pensieri. Oh sì! l’anima sua

— Fu qual foresta che non ha passaggio,

Per tante cure! Ed ei pensava al rapido

Mutar del fato, ed a non belle imprese

Eragli guida la sua sorte avversa.

II. Richieste d’Isfendyàr.

(Ed. Calc. p. 1162-1165)

da

Poi che la notte declinò, raccolte
Le redini ad occaso, e la lucente
Punta de’ raggi suoi levò l’aurora,
Su l’aureo seggio il re si assise e ratto
Vennegli innanzi Isfendiàr illustre.
Al suo cospetto qual mancipio ei stette
Veracemente, conserte le braccia,
Piena la mente di pensieri. Allora
Che, innanzi al re, de’ principi s'accolse
Tutta la schiera e de’ famosi in guerra
E de’ gagliardi suoi, quando in bell’ordine
I sacerdoti fùr schierati innanzi
Al trono imperial, tutti in un’ampia
Fila disposti i capitani, il prode
Fortissimo, Isfendiàr, per quella grave
Doglia che in petto avea, queste parole
Incominciò, così rivolto al padre:

Vivi beato, o re! Si t'accompagni
Per questa terra maestà di Dio,
Chè principio d'amor con tua giustizia
Per te mostrossi, e la corona e il trono
Da te s° hanno splendor. Deh! padre mio,


<pb n="5.283"/>
— 283 —

Un servo qui son io nel tuo cospetto,

E sol, conforme al voler tuo, calcando
Vo il mio sentier. Tu sai che venne in guerra,
Di Cina con gli eroi su’ palafreni,
Argiàspe regnator contro la santa
Religion de’ nostri, e ch'io giurai
L'orribil sacramento allor che in petto
I consigli del ciel fidente accolsi.

Io dissi allor che a qual recasse offesa
A la fede novella e il cor volgesse

Ad altra via per adorar ne’ templi
Idoli muti, con un ferro avrei
Squarciata in due la fetida persona,
Nullo timore essendomi nel core,

Nullo spavento. Come poi discese
Argiaspe in guerra, di feroci pardi

Mai non mi trassi da l’assalto a dietro.
Eppur, pei detti di Gurèzm ardito,
Vile, o padre, m'’avesti, allor che il nappo
Reggevi in pugno in giorno di banchetto,
E di ceppi mi festi orridi e gravi

Le membra avvinte, di catene assai

E di chiovi de’ fabbri. E m'inviasti

Di Gunbedàn alle turrite. mura

E m'affidasti a gente estrana e rea.
Per dispregio di me. Scendesti allora,
Balkh disertando, nel Zabùl, chè festa
Ogni assalto credevi, e non vedesti
D'Argiaspe il ferro corruscante, e quasi
Gittasti di tua man nel sangue suo
Prence Lohràsp miseramente. E quando
Venne Giamàspe a me, carco di ceppi
Videmi ancor, vide che i ceppi miei
Avean le carni penetrate. Allora,
Grado real con regal seggio offerse

E intento s'adoprò con certa cura


<pb n="5.284"/>
— 284 —

A queste fin. Ma gli diss' io: « Nel giorno
Del giudizio di Dio, queste colonne

E le gravi catene e i chiovi intorti

De’ fabbri mostrerò dinanzi a Dio

E piangerò dinanzi a Lui, di tutti

Divino Altor, per chi a me fea del male ».
« Oh! del sangue, ei dicea, di tanti prenci
Dal capo eretto, ponderose clave.

Usi a trattar, feriti alle persone

Da freccie acute là sul campo, ancora
Delle sirocchie tue che prigioniere
Addusser gli empi, e di quel grande e illustre
Fershid-vèrd animoso, al fatal campo
Caduto già da molte piaghe oppresso,

. Del tuo signor che fuggesi dinanzi

A’ rei Turani e già si duol de’ ceppi
D'Isfendiàr, di tanti casi iniqui

Forse il tuo cor non si corruccia, in tanto
Dolor de’ prenci, in tanti affanni e cure? ».
Fuor di coteste, altre parole assai

Volsemi il saggio, chè il suo dir congiunto
A molto duol ne andava e a molto affanno,
Indi fabbri ei menò che i gravi ceppi
Infrangere dovean; ma poichè lunga

Era de’ fabbri la fatica ed impeto

A vibrar spada questo cor sentia,

Ceppi infransi e catene e ratto e in corsa
Venni al cospetto del mio re sovrano,
Pastor di genti. De’ nemicì suoi

Schiera atterrai che computo non trova,

E dell’opera mia s’ebbe nel core

Alta gioia il mio re. Che s'io facessi
Parole ancor de le sette avventure,
Davver! che al termin suo non toccherebbe
Il mio sermone! Ben dirò che il capo °°
D'Argiàsp divisi da le membra sue,


<pb n="5.285"/>
— 285 —

Levando a cielo di Gushtaspe il nome.

Anche le donne de’ nemici e i figli

Piccioli e grami co’ tesori e tutta

Di lor serti la luce a questa reggia .

Addussi, e tu, signor, ne’ tuoi tesori

Tanta opulenza a suggellar corresti,

Sì che restommi, unico frutto, il sangue,

Solo provento la fatica. Eppure,

Ai sacramenti, alle impromesse tue,

A’ fermi patti, questo cor nel seno

Più caldo mi si fea nel .tuo comando,

Chè tu dicevi a me: « Sio ti rivedo,

Te sol con alma rilucente e paga

Trasceglierò; la mia corona e il seggio

In bianco avorio ti darò, chè degno

Sel veramente di real corona

Per innato valor ». Ma la vergogna

Mi sale agli occhi, o padre mio, de’ prenci

Là nel cospetto. Ei van dicendo: « Oh! dove,

Isfendiàr, son li tesori tuoi ?

Le tue falangi? » Ed or, quale t’avrai

Pretesto ancora ? e a che son io? d’affanno

Sazio per chi men vo? Compion lor detti

I re sovrani e da lor sacri patti,

Da lor promesse non dilungan mai!

Poni adunque, o signore, al figlio tuo

La corona sul capo in quella guisa

Che a te in fronte la pose il padre tuo.
Così rispose al figlio suo quel prence:

Non è bella tua via, se tu abbandoni

La verità. Più assai che non hai detto,

Oprasti in terra, e Dio, fattor del mondo,

Ti sia propizio! Non vegg'io frattanto

Alcun nemico per quest’ampia terra,

Non in palese, non in loco ascoso,

Qual non si crucci di spavento allora


<pb n="5.286"/>
— 286 —

Che ode il tuo none, e in quel suo cruccio fiero
Fsanime non cada. Alcuno in terra
Emulator non hai fuor che l’illustre

Ch' è ricco di valor, di Zal progenie,

Che signoreggia di Zabùl la terra

Fin ch'egli vive, e Bust ancora e Ghàsna
E Kabùl montiiosa. Il cielo ei supera

Col suo valor, nè d’alcun altro in terra
Minor si estima. Ond’è ch’ei si dilunga
Dal mio consiglio e dal comando mio,

Nè piega al patto mio superbo il fronte.
Egli era tuttavia quale uno schiavo
Dinanzi a Kàvus re, vivea nel mondo

Per re Khusrèv soltanto; e del mio regno,
Del regno di Gushtàsp, questa parola

Osa gittar: « Novello serto ei vanta,

Io l’ho più antico!» E non conosce in terra
Emulo in armi, non di Grecia tutta,

Non di Turania, non un figlio illustre

Di Persia nostra. E veramente udisti

Che al tempo che a Lohràsp lasciava il trono
E il serto re Khusrèv, mentre sul seggio
Di bianco avorio gli spargeano i prenci
Auro in gran copia, trista polve il tristo
Su quel trono gittò, sulla corona,

Anzi il maligno, innanzi al re, signore

Di tanti eroi, con risonante voce

Osò gridar: « Sparger si dee di polve
Quei che ha desio di proclamar Lohraspe
In Irania signor! » Poi che in tal guisa
Rùstem favella, al cenno mio conforme,
Conforme al voler mio, no, non cammina,
E nasconde nel cor d’una vendetta

Il germe contro a noi. Libero prence

Nel suo comando ei fa sè stesso. E allora
Che in Balkh discese ed ogni nostra voglia


<pb n="5.287"/>
— 287 —

In amaro voltò principe Argiaspe,
Che non vedesti che si tolse a un tratto
Rùstem l’usbergo e non discese in campo
D'armi con noi? Ch'egli ha di me vergogna,
Diresti inver! SÌ, sì, da’ rei nemici,
Dimmi, che ci vien mai fuor di cotesto,
Se pur questo è di lui consiglio o legge
Inverso a noi? Ma tu frattanto scendere
Devi al Sistàn recando in opra l'armi,
L'astuzia e la magia. Sciogli tu omai
La clava e il ferro e qui mi traggi avvinto
Rùstem figlio di Zal, Zevàreh ancora
E Feramùrz; che segga alto in arcioni
Alcun non tollerar, ch'io qui ti giuro
Per Dio signor che ci dà forza e accende
Le stelle e il sole con l’errante luna,
Pel Zendavesta e per Zerdùsht e quella
Inclita e buona fè, pel divo Fuoco,
Per Nush-azèr, per la regal possanza,
Che al tempo in che tu avrai quest’alta im presa
Compiuta, o figlio mio, più non udrai
Scuse da me. Questa real corona
E il trono mio co' miei tesori accolti
A te darò, col diadema in fronte
Assider ti farò su l'alto seggio.

Isfendiàr così rispose: O prence
Inclito e pieno di valor, lontano
Dalle norme tu vai del tempo antico.
Pur ti si addice profferir parole
Entro a’ confini tuoi. Cerca battaglie
Col re di Cina per tua gloria o biasmo,
Struggi i famosi suoi. Ma la battaglia
A che cercar d’antico eroe, cui volle
Chiamar di fiere vincitor quel grande
Kàvus antico? Da que' giorni lieti
Di Minocihr fino a Kobàd regnante,


<pb n="5.288"/>
— 288 —

Fùr beate per lui tutte d’Irania

Le nobili città. Solean chiamarlo

Di Rakhsh il prence, vincitor del mondo,
Vincitor di leoni e donatore

Di serti ai regi. Principe novello

Nella sua fama egli non è, ma grande
E di sire Khusrèv solenne un patto

Sì lo rafforza. Che se patto ancora
D’antichi re non ha valor, davvero!

Che cercar non si dènno a re Gushtàspe
Regali editti! — Rispondea Gushtàspe
Al figlio suo: Nobile figlio, che alta
Levi la fronte, a chi la via tralascia
Che l'Eterno segnò, volgonsi i patti

In aria vana del deserto. Udisti
Veracemente che perdea sua strada,

D’Iblìs per volontà, Kàvus regnante,

Con le penne dell’aquile salendo

Al ciel superno, onde poi cadde misero
Vicino a Sàri dentro a un’acqua. Addusse
D' Hamavàr dalla terra una malvagia
Figlia di Devi e le assegnò governo

Del regal gineceo. Così cadea

Siyavish battaglier pel suo corruccio

E il chiaro dì per quella casa illustre
Precipitava. Oh no!, se alcun dilungasi
Dalla norma di Dio, non lice ad altri
Passar dinanzi dalle porte sue !

Ma se vuoi tu con la corona il seggio
Imperial, la via ti prendi ratto

Del Sistàn e vi traggi i prodi tuoi
Subitamente, e come giunto sii,

Lega a Rùstem le mani e qui l’adduci
Al cubito avvincendogli quel tuo

Attorto laccio. Deh ! non sia che inganni
Facciano a te, non Feramùrz, non quello





<pb n="5.289"/>
—— 289 —

Zevàreh illustre, non Destàn ch'è figlio

Di Sam antico. Ma li traggi a piedi

A questa reggia in concitata corsa,

Per che li miri e li contempli tutta

La gente mia. D'allora in poi, nessuno

Da noi rivolgerà la fronte a dietro,

Anche s’egli ha rancura, anche se lieto

Ei va nel viver suo pel suo desire.
Aggrottava le ciglia il valoroso,

Di forti condottier. Non aggirarti,

Non aggirarti, egli gridò, per questa

Incerta via! Nulla ti fanno, il veggo,

E Rùstem e Destàn, ma un'arte cerchi

D'Isfendiàr per la rovina. Grave

T'è abbandonar la sedia tua di prence

E dal mondo vuoi tu che lungi io sia.

Restino dunque a te la tua corona

Col tuo seggio di re, chè a me nel mondo

Basta un loco in disparte. Oh! ma son io

Anche un tuo servo e al tuo comando ancora

E al tuo consiglio piego il capo. Ratto

AI Sistàn scenderò, di te soltanto,

Fiero signor che tua vendetta prendi,

Per volontà. Che se l’impresa mia

Tristo fine si avrà, del suo giudizio

Nel fatal giorno chiederanne Iddio

Stretta ragion da te, prence e signore.

Or io men vo per lite e per vendetta

A Rùstem battagliero, anche se in terra

Verrà scompiglio qual de’ giorni estremi.
Gushtàsp gli disse allor : Non adirarti.

Grandezza avrai, non t’avvilir, ma scegli

Dell’esercito mio molti a cavallo

Armigeri valenti, esperti e accorti

In militar faccenda. Armi e guerrieri

E monete son qui pel voler tuo,




<pb n="5.290"/>
— 290 —

Chè sol nell’alma de’ nemici tuoi
Entrar debbe viltà. Che valgon mai
Per me tesori ed inclite falangi
Senza di te? che val l’aurea corona
O di monarca l'alto seggio ® Il core .
Senza ragion perchè ti crucci? Oh via!
Non indugiar, ma del Zabùl ti prendi
L’aspro sentier! Come tu giunto sli,
Tutto incendi il Sistàn, mena la notte
Nel chiaro giorno de’ protervi eroi!
Isfendiàr così rispose : D’ uopo
D'eserciti non ho. Che se m’incoglie
L’estremo tempo mio, per gente in armi
Nol volge a dietro un principe guerriero.

III. Consigli di Ketày@na.

(Ed. Calc. p. 1166-1168).

Dal cospetto del padre uscia quel forte,
Dolente assai per la real corona,
Del genitor per le parole. Entrava
Nelle sue stanze corruccioso e mesto,
Pieno il cor d’un’angoscia, e pieno il labbro
D’irosi accenti. Ketayùna allora,
Che avea viso di sol, d’un’ira acerba
Piena nell’alma, lagrimosi gli occhi,
Sen venne al figlio suo. Ricordo illustre,
Diss’ella a Isfendiàr, de’ prischi eroi
Di questa terra, da Behmèn gagliardo
Io bene udii che da cotesti ameni
Orti di rose del Zabùl discendere ©
Vuoi tu ne’ campi a incatenar quel forte
Rùstem, figlio di Zal, signor di spada,
Signor di clava. Or tu, fra l’altra gente,


<pb n="5.291"/>
— 291 —

Odi il consiglio della madre tua :

Non affrettarti al male e in trista impresa
Non ripor la tua cura. Egli è, quel prode,
Un cavalier che ha d’elefanti in giostra

E vigore e poter, che lieve cosa

Stima d’un fiume l’impeto in battaglia,

E già un di lacerò del Bianco Devo
L’eretto fianco. Al lampo di sua spada,
Perder ti sembra in ciel sua via diritta
Quest’almo sole. Anche uccidea quel grande
Il prence d’Hamavàr, nè in terra mai
Osò qualcun rivolgergli parole

Acerbe e dure. E veramente, in giorno
D’aspra tenzone, cavalier pugnace,

Qual fu Sohràb, giammai non visse. Andonne
Incontro al padre suo, Rùstem guerriero,
Quel generoso in tempo d’armi, e ucciso
Cadde per lui nel fatal campo, e indugio
Non ebbe allor. Nella palestra al suolo
Puladvènd atterrò, lui, che del laccio
Prender solea negl’implicati nodi

I valorosi. Udisti ancor qual voce

Di doglia e di terror cacciar fe’ il prode
Al Devo Akvàn, come nel laccio attorto,
Ben che lottasse a’ piè, Kamùs gagliardo
Avvinse un di, lo trasse poi dolente
Carco di ceppi. Di Shengùl qual fece
Aspro governo in un gran giorno d’armi
Col ferro, udisti. E quando la vendetta

Di Siyavish ad Afrasyàb ei chiese,

Pel molto sangue simile ad un mare
‘Tutta la terra ei fe’. Per quanto ancora
Io dell’eroe faccia parole, al fine

Di sue virtù la portentosa istoria

Mai non andrebbe. E tu, per la corona
Imperial, non dar te stesso a morte,


<pb n="5.292"/>
— 292 —

Diletto figlio mio, chè mai non venne
Dalla sua madre con real corona
Quaggiù nato mortal. Già vecchio è il padre
E giovane sei tu, potente assai
Nel tuo vigor, nella tua forza, e intanto
Pongono gli occhi a te le armate schiere
Tutte concordi. Oh! per accolto sdegno
Te stesso non gittar della sventura
Entro a le braccia, chè ben tosto il padre
Migrerà dalla terra e sarà tua ’
La sua corona, la sua. terra e il trono
In bianco avorio a te verranno. In terra,
Oltre al Sistàn, v’hanno altri lochi assai,
Nè tu déi, figlio mio, quel giovanile
Impeto secondar, di man soverchio
Vigor mostrando. Vile in terra e in cielo
Non far la madre tua, della tua madre
Che t’'ama, ascolta le parole. Il fiero
Assalto dell'eroe qual lieve gioco
Stimar non déi, rompendo all’alma tua,
Alla persona tua, la giusta fede.

Diletta madre mia, rispose allora
Isfendiàr, queste parole mie
In cor ti poni. È Rùstem veramente
Qual tu conosci e sai, chè tu ne narrì
L’alte virtù con veridica istoria
Qual è del Zendavesta. E non è bello
Ch’io l’incateni, e non è bello ancora
Che tanto mal dal nostro re gl’incolga.
Anche se cerchi assai, per tutta Irania
Uom non si mostra che di lui più sia
Benefattor. Ma non si dee per tanto
Infrangere il mio cor, chè se l’infrangi,
Io dal mio sen lo strapperei. Dal cenno
Del signor mio rivolgere la fronte
Come, oh! come potrei? come potrei


<pb n="5.293"/>
— 293 — —

Abbandonar sì eccelso loco? In quella
Region del Zabùl se il tempo mio
Toccar deve al suo fin, là mi trascina
D'esto cielo il rotar. Ma se al mio cenno
Piega Rùstem la fronte, acerbo un detto
Da queste labbra non udrà giammai.

Giù dalle ciglia lagrime sanguigne
Sparse la madre sua; svelleasi intanto
Il crin dal capo. O generoso, disse,
Come elefante in concitata lotta,
Vile l’anima tua stimando vai
Per valor che t’afforza! E pur non sei
Pari in battaglia con quel forte. Almeno,
Senza una scorta di gagliardi, in via
Non scendere di qui. Là, nel cospetto
De l’elefante rabido e feroce,
Morte non t'apprestar, qual se tu stesso
In su le spalle la recassi. Il forte
Non chinerà per obbedirti il capo
Nè mai discenderà del tuo comando
Entro al confin. Di vituperi e biasmi
Ei temerà, chè fra gli eroi ben molto
Orgoglio ha in serbo, nè rammenta alcuno
Qual valoroso, chè il lignaggio suo
Ei tragge da Gemshid. Narrar già intesi
Che innanzi a Kavus re le sue parole
Fi non ritrasse, ma si tenne fermo
E col rovescio della mano, ei prode
Di laudi ornato, nel real cospetto
Prence Tus atterrò. « Più grande assai,
Gridava intanto a Kàvus re, son io
Per innato valor, degno di questa
Imperial tua dignità. Sul trono
Io posi re Kobàd, nè di quel tuo
Vindice sdegno nè di tua giustizia
Ho io timor ». Così, ne’ giorni suoi


<pb n="5.294"/>
— 294 —

Di giovinezza, al regal soglio innanzi

Da Kàvus regnator superbamente

Volse a dietro la fronte. Or, nella sua

Forte vecchiaia, per quel dritto suo

D'alto valor ch'egli si diè, la sua

Inclita fama rovinar da stolto

Come, oh! come potria? Tu vai dicendo:

« A lui darò consigli e con incanti

Il piè gli avvincerò ». Chi d’un sol giorno

‘ Nascea prima di noi, maggior scienza

In mente alberga, si ch’è d’uopo i detti

Accòr della tua madre e non andarne, ©

Ascoltando di lei l’alto consiglio

Con senno e con virtù. Che se cotesto

D'’andarne è il tuo desio di tal maniera,

Del maligno Ahrimàn questo è desio

Veracemente. Ma i tuoi dolci figli

Non recar teco a l’infernal dimora,

Chè un sapiente non può dirti saggio.
Disse alla madre l’uom che amò la pugna:

I dolci figli non addur con meco,

Non è giusto consiglio. Allor che dietro

Alle cortine del paterno ostello

Un fanciullo si sta, la mente sua

Umile resta e l’alma è oscura. Un forte

Alto diviene ad ascia e clava, allora

Che per la terra -la cervice sua

Alta solleva con la sua persona.

In ogni campo di battaglie, d’uopo

M'è pure, o saggia madre mia, di quella

Opra de’ figli miei, nè m’abbisogna

Grande una schiera, ma congiunti soli

E qualcun dei cognati e alcun de’ prenci.


<pb n="5.295"/>
— 295 —

IV. Partenza d’Isfendyàr.

(Ed, Cale. p. 1168-1169).

Al primo albor, nell'ora che s'intendono
Galli intorno cantar, dal regio ostello
Di timpani levossi alto fragore.

Isfeondiàr, come elefante in giostra,
Montava «un palafren, dal loco suo
L'esercito adducea, sì come nembo
Rapido e forte. Andò, fin che due strade
Innanzi gli venìan, sì che in quel loco
Di gagliardi quel sire e le sue genti
Scesero ad albergar. Delle due vie

Una al castel di Gunbedàn menava,
L'altra al Zabùl traea per breve giro;
Ma quel che precedea la carovana,
Cammello altero, giù cadea d’un tratto
Qual se vinto da sonno. Egli è congiunto
Al duro suol, tu avresti detto. Assai

Il guardian con poderoso legno

Alla testa il battè; ma per lung’ora
S'arrestò dall’andar l’ampio drappello.

Al prode cavalier di gloria amante
Tristo augurio cotesto! Ei comandava
Che recisa la testa e la cervice
Fosse al cammello, perchè in lui sventura
Si ripiegasse e maestà di Dio
Tocca non fosse. E gli troncàr gli eroi
Là, su quel loco, la superba testa,

E su lui si piegò subitamente

La trista sorte. Ma crucciossi il prode
Isfendiàr per quella bestia uccisa,
Ben che indotto a spregiar del tristo augurio


<pb n="5.296"/>
— 296 —

L’alto valor. Di chi vittoria s’ebbe,

Così sclamò, la fronte e la fortuna

Son luce al mondo! Vengono da Dio

E il male e il bene, e mortal labbro sempre
Ornar debbe un sorriso. — Indi a le sponde
Sen venne dell’Hirmènd, ma timoroso

Era nel cor per suo vicino danno..

Quale è norma dei re, poser le chiostre
E de le squadre i principi maggiori
Scelsero il loco. La sua tenda il sire
Ivi pure innalzò, ponendo il trono,

E dinanzi a quel trono ogni gagliardo
Di lieta sorte s'adunò. Recava

Isfendiàr un generoso vino

E musici e cantori, e si sedea
Beshutèn valoroso accanto a lui

Sì chiaro in guerra. Oh sì! coi dolci suoni
Esilarava quel suo cor trafitto
Isfendiàr, di belligero vampo

Il core empiea de’ suoi gagliardi. Allora
Sì come rosa al principe guerriero

Ed agl’incliti suoi pel vecchio vino

Si fér rosse le gote, ed egli a’ suoi
Cari amici si volse e fe’ tai detti:

Dal precetto del re non io mi tolsi
Nè mi sviai dalla segnata via.

Ei disse: « Farai tu l’inclita impresa

Di Rùstem battaglier, non riposando
Fin che di ceppi l’avrai carco e fatto
Ogni spregio più vil ». Feci, e mi posi
Del padre per la via. Ma quel possente,
Cor leonino, di battaglie amante,

Molto già faticò per quegli antichi
Principi suoi, con la pesante clava
Tutta assettando questa terra. Vivono
Per lui soltanto delle iranie ville


<pb n="5.297"/>
— 297 —

I cittadini, prenci e servi. Intanto

Di nobil messaggier, prudente e saggio, ‘
E sapiente e memore ed accorto,

È d’uopo a me, d’un cavalier che vanti
Grandezza e dignità, cui non ardisca
Rùstem sagace d'ingannar. Se a noi
Discenderà quel valoroso, questa

Anima mia, ch’è tenebrosa e trista,
Farà serena; e s'ei la mano ai ceppi
Darà volente, per saper ch’ei vanta,
Offesa non avrà, ch’io veramente

Nulla gli bramo fuor che sorte amica,
Ove pur lungi da maligne voglie

Regga la mente sua. — Questa è la via,
Diceagli Beshutèn. Tu insisti in essa,

E de’ gagliardi non cercar l’offesa.

V. Messaggio d’Isfendyàr a Rustem.

(Ed. Calc. p. 1169-1174).

Fe’ cenno Isfendiàr che gli venisse
Nel cospetto Behmèn. Seco egli avea
Parole assai di là d’ogni confine,
Incominciando: A un bruno palafreno
Monta in arcioni, o figlio mio, di drappi
Cinesi adorna la persona. In capo
Un regal serto anche ti cingi, e siano
Gemme degne d'un prode attorno attorno
I fregi suoi, perchè se alcun ti vegga,
Che se’ de’ prenci ancor ti riconosca,

Da l’eretta cervice, e sappia e intenda
Che regal stirpe hai tu, sì che l’Eterno
Invochi in nome tuo. Cinque destrieri
Anche addurrai con te da l’auree briglie,


<pb n="5.298"/>
— 298 —

E diecì di gran none, incliti e grandi,
Fra i sacerdoti. Così vanne a quella
Casa di Rùstem per la via dirotta,

Ma non far grave il faticar. Saluto

A quel possente rechera’ per noi,

Opre leggiadre mostrerai, tuoi detti
Ornando tutti e d’eloquenza ancora
Spiegando copia. E gli dirai: « Chiunque
Grande in terra si fa, la terra affranca
Da ogni sventura, ben si vuol che grato
A Dio si mostri, chè dell’opre giuste
Eterno Egli è conoscitor. Ma quando

La copia ei cresce di quell’opre sue
Giuste e leggiadre e da maligne voglie
Custodisce il suo cor, copia gli manda
Ne’ suoi tesori Iddio, ne’ voti suoi

Il fa beato, ed ei s’allegra e gode

In questa vita ch’è sì breve. E allora
Ch’egli per sempre si terrà lontano

Da malvagio operar, nell'altra vita

In paradiso avrà l’accesso. Il male

E il bene ancor passano presto, e questa
È verità che riconosce aperta

Chi ha fior di senno. Al fin, la terra oscura
É giaciglio al mortal, l’anima sua

A Dio santo sen vola. Or, quale in terra
Dio riconobbe, faticando assai

Opera insiem co’ prenci suoi gran cose.
Ond’è che vogliam qui veracemente
Prender di te misura, inclito figlio

Di Zal antico, nulla in te aumentando,
Nulla togliendo a te, chè innumerevoli
Anni varcasti e molti regi in terra
Vedesti ancor. Ma se ti volgi a dietro
Da sentier di prudenza, oh! tu vedrai
Che degna opra non è, che tua grandezza


<pb n="5.299"/>
— 299 —

E i tuoi tesori e l'infinito esercito

E i palafreni di valor col tuo

Serto e col trono, avesti un di da quelli
Avi miei generosi, allor che pronto

Eri a servirli ed accorrevi. E tutto

Quel tempo ancor che dominò la terra
Prence Lohràspe, alla sua reggia mai
Non discendesti, e come ei diè a Gushtàspe
Il grado imperial, del tuo signore

Non ti venne ricordo e non scrivesti

Un foglio a lui giammai, dall’apparato
Del tuo servaggio declinando. Oh! mai,

Sì come servo, alla real dimora

Non se’ venuto, nè di re col nome
Salutasti Gushtàsp! La mente or poni

Ad Hoshèng, a Gemshid, a quel gagliardo
Prence Fredùn che tolse alla semenza

Di re Dahàk la regal possa, e scendi,
Scendi così di re Kobàd al capo,

Qual si ponea di sua grandezza il -serto
Su l’alta fronte, e vedrai tu che un prence
In soglio non sedea qual è Gushtàspe

In alcun tempo mai, per arte in guerra
Ed in banchetti, per consiglio e molta
Maestria di cacciar. La pura accolse
Religion d’eterno bene, e tosto

Ingiustizia disparve e cieca voglia

Che sentier non conosce. Ed or che splendida
Si fe’ la via di questo re del mondo,

E la falsa dottrina e il periglioso

Calle dei Devi nell’obblio discesero,

Poi che sen venne in ostinato assalto
Argiàspe avverso, ed eran leopardi

Entro a le schiere e alligator feroce
Erane il duce e computo nessuno
Dell’esercito suo far si potea,


<pb n="5.300"/>
— 300 —

Andollo ad incontrar da valoroso

L'inclito nostro re. Del fatal campo

Un cimitero ei fe’, nè per la terra

Libero spazio allor si vide. Oh! certo
Che fino al dì che sorgeranno i morti,
Antica non farassi a’ prenci in mezzo

La gran leggenda! Re Gushtàspe intanto
Dall’Occidente all’Oriente l’ampia

Terra governa e infrange la cervice

A’ superbi leoni; e il mondo intero

In mano a lui, dalla turania terra

Fino in Grecia e del Sind fino alle prode,
Come globo è di cera. Anche dai piani,
D’astati cavalier temuto albergo,

Alla sua reggia mandano tributi

Di lor città con doni eletti assai

De’ cavalieri alcuni. Essi in battaglia

Non hanno contro a lui forza o potere.
Questo a te volli dir, famoso eroe,
Perchè l’anima sua per te crucciosa

Ha il nostro prence. Non salisti mai

Alla sua reggia illustre e a’ prenci suoi
Non volgesti uno sguardo, anzi, nel mondo
Scelto un loco remoto, ivi ti stai
Nascondendo te stesso. Oh! ma i regnanti
Come obbliarti anche potrian? Davvero!
Ch'elli dovrìan, se mai, lungi dal core
Mandar l’antico senno! Opre leggiadre
Sempre, sempre compiesti, e per comando
Di que’ principi tuoi levasti il capo.

Che se alcun numerar le tue fatiche

Un dì volesse, quali avesti al mondo,

Più dei tesori tuoi veracemente

Elle sarian. Ma dei regnanti un solo

Non accoglie e non vuol ciò che dicendo
Vanno del servo suo. Dissemi: « In quella


<pb n="5.301"/>
— 301 —

Sua terra del Zabùl, Rùstem guerriero
Per le molte ricchezze e pei tesori

Incliti e grandi e i campi suoi fiorenti,
Quasi briaco di fortuna, alberga,

Nè distende la man per quella ebbrezza
Alcuno a sostener. Poi che lontano

Sì gli piace restar da le battaglie,
Nemmeno ei banchettar fia che si vegga
In regio ostello ». E s'adirava un giorno
E sacramento fece il re. « Pel chiaro

Giorno sereno e per la notte oscura,
Disse giurando, nol vedrà nessuno

Di questi eletti miei, fuor che di ceppi
Grave ed oppresso, nel regal mio tetto! ».
Or io d’Irania qui discesi, e vènia

Di riposarmi per la via lontana

Il sire non mi diè. « Guàrdati!, ei disse,
Temi dell’ira di colui! Non vedi

Che il torbid’occhio suo sdegno raccoglie? »
Ma, se tu vieni a me, se al mio comando
Cedi volente e per tuo lungo indugio
Meni a pentir la tua grand’alma, giuro,
Giuro pel sol, per l’anima serena

Di Zerìr fratel mio, per l'alma ancora
Del genitor, leon possente in guerra,

Che dell’opera sua farò che pentasi

Il re nostro, e la luna e la mia stella
Risplendere farò. Di mie parole

É testimone Beshutèn, quest'alma

Così m’è guida e il senno mio, che ratto
Io sì cercai che del mio prence il core
Pace sì avesse. Ma le tue peccata

In te scoversi, ed è regnante il padre

E servo gli son io, sì che: il precetto
Non poss’io trasgredir. D’uopo gli è intanto
Che raccolgasi tutta e si consigli


<pb n="5.302"/>
— 302 —

La tua casa possente e le man freghi

In tal bisogna, Feramùrz e il prode

Zevàreh con Destàn, figlio animoso

Di Sam antico, e quella accorta e saggia

Rudàbeh madre tua, d’inclito nome.

Partitamente li consigli miei

Tutti ascoltate, riponendo fede

Nel mio onesto parlar. Già non è d'’uopo

Che si diserti vostra casa illustre

E facciasi ‘covil d’agresti fiere,

Di leoni e di pardi. E s’io dinanzi

All’iranio signor carco di ceppi

Menarti un dì potrò, molte peccata

Gli apporrò veramente, e innanzi a lui

Standomi in piè lo ritrarrò dall’ira,

Dalla vendetta il ritrarrò, nè mai

Soffrirò che importuna aura sul capo

A te sospiri, come ciò s’addice

A quest’indole mia grande e leale ».
Dell’inclito signor com’ebbe udite

. Le nobili parole, ecco! alla via

Behmèn discese. Imperial si cinse

E d'’auro intesto un vago arnese, e poi

Di sua grandezza la corona fulgida

In fronte si posò. Con fiero incesso

Fuor balzò da’ recinti ed un vessillo

Che vivo rilucea, ritto e levato

Sorgeagli a tergo. L’animoso eroe -

Così venne all’Hirmènd. Era costui,

Davvero! un garzoncel di eretta fronte,

E torreggiava il suo destrier. Dall’alto

Ratto il vide il torrier, sì che una voce

Verso il Zabùl mandò. Viene, ei gridava,

Pugnace un cavalier, nobile e ardito;

Globi dorati le fulgenti redini

Gli adornan tutte e di Zerîr la scorta


<pb n="5.303"/>
— 303 —

Egli ha con sè. Ma dietro a lui son pochi
I cavalieri, e l’agile suo corpo
A questa riva già passò del fiume.

In quell’istante, Zal balzò in arcioni,

La clava in pugno, il laccio avvinto al balteo
De la sella, e si mosse. Allor ch’ei vide
Behmèn da l'alto loco, un gran sospiro

Egli trasse dal cor. Famoso un prode

Questi è davver, dicea, che alta ha la fronte
E regal vesta. Certo ei da Lohràspe

Ha l’origine sua. Deh! sian propizie

L’orme ch’ei stampa su la terra! — E scese
Della vedetta da l’eccelso loco.

Venne alla soglia del castello e quivi
Per alcun tempo, assorto in un pensiero,
Piegò la fronte su l’arcion. Mostravasi
Behmèn intanto, ei, che più assai del mobile
Ciel levava la fronte. E non conobbe
Il real giovinetto il vecchio prence,

Ma nel volto s’accese, e poi che ratto
Più e più s'avvicinò, mandò una voce.

O figliuol di villani, egli gridava,
Dimmi ov’è quel signor di genti illustre
E figlio di Destàn? Reggesi il fato
Per lui soltanto. Or, nel Zabùl discese
Principe Isfendiàr; del regal fiume
Pose i recinti su la verde sponda.

Fiero garzon, dissegli Zal, discendi
E vin ti chiedi e ti riposa. Tosto
Ruùstem verrà dal loco di sua caccia,

E verrà Feramùrz, verrà Zevàrebh,

Ed alquanti guerrieri. Or tu con questi
Eletti cavalier, pregiato a noi,

Discendi, il tuo bel cor con una stilla

Di vino a confortar. — Non ci diè vènia
Isfendiàr, così risposta ei fece,


<pb n="5.304"/>
— 304 —
Di tripudi e di vin. Ma tu mi trova
Esperto un uom di questa via, che meco
Discenda al loco della caccia. — Oh! quale,
Quale il tuo nome? gli rispose il prence.
E tu se’ inver precipitoso! Quale
È il tuo desìo? Davver! ch’io già mi penso
Che tu se’ di Gushtàspe un de’ congiunti
O alcun del seme di Lohràspe. — Fi disse:
Behmèn son io, dell’inclita semenza
Del re del mondo, e ferree membra vanto.
L’antico sire da l’eretta fronte,
Come udì quegli accenti, al suol discese
Dal suo destrier, prestando al giovinetto
Debito omaggio. — Oh sì! Liete accoglienze
Recano aita in ogni loco, innanzi
A impetuoso giovinetto, innanzi
Ad uom già vecchio! — Ma Behmèn sorrise
E a piè discese e fece inchieste, e il prode,
Mentr’egli udia, gli rispondea. Ben molte
Zal fe’ preghiere e disse : Ecco! t’arresta,
Chè per te non è bello, o generoso,
Rapido camminar. — Non mi si addice,
Behmòèn rispose, il nobile messaggio
D'Isfendiàr tener cotanto a vile
E dispregiar. — Gli scelse un uom gagliardo,
Conoscitor dell’aspra via, quel prence,
E della caccia al dilettoso loco
L’inviava con lui. Ne andava innanzi
La guida accorta, un uomo esperto e saggio,
Che nome avea Sherkhùn. Mostrò col dito
Il loco alpestre della caccia e poi,
Riprendendo sua via, tornossi a dietro.
Dinanzi al giovinetto era un gran monte,
Ed egli il suo destrier degno d’un prode
Forte incitò. Gittò uno sguardo allora
Da quella parte de la caccia al loco


<pb n="5.305"/>
— 305 —

E là scoverse quel signor d’eserciti,

Famoso eroe. Di Bisutùn l’eccelso

Monte ei parea veracemente. In pugno

Un tronco egli reggea d’una gran pianta

E su quel tronco era confitto un maschio
Onagro ucciso. Gli giacean dinanzi,

Deposte innanzi a lui, le briglie attorte

E la sua clava, ed ei nell’altra mano

Colmo di vin teneasi un nappo; stava

Il giovinetto figlio suo qual servo

In sua presenza e in piè, ne andava intanto
‘ Per l’ampia selva dilettosa il suo

Rakhsh pascolando, e v’eran piante ed erbe,
E v’erano ruscelli e v’eran fonti.

Disse Behmèn: Rùstem è quello, ovvero
Egli è quest’almo sol quando al mattino
Mostrasi in ciel. Non vide mai qualcuno
In terra un uom d’egual costume, e certo
Mai non l’udì narrar tra que’ possenti,
Famosi un giorno. Temo sì che forza
Principe Isfendiàr seco non abbia
E da l'assalto contro a lui la fronte
Ritorca a dietro. Or qui si vuol consiglio
Astuto meditar, chè in basso loco
Mentr'’ei si sta, son io su l’alto, e quando
Ei pur venisse a contrastar con meco,

Di qui ‘potrei nell’orrida tenzone
Precipitarlo a capo in giù. Davvero!

Che d'una pietra con un colpo esanime
Farlo poss’'io, cacciando un fiero duolo

Di Rudàbeh nel cor! — Staccò una pietra
Da quelle rupi e da l’eccelso monte

Giù la sospinse. Ma il vedea Zevàreh
Della caccia dal loco e nell’istante

Udia fragor della cadente roccia,

Onde ratto gridò: Ve’, cavaliero,




<pb n="5.306"/>
— 306 —

Vedi, o gagliardo, che dall'alto monte
Cade una rupe e rotola balzando!

Non si riscosse, non depose il forte
L’onagro suo (terribile sgomento
Ne aveva Zevàreh), ma tranquillo attese
Che la gran pietra s’accostasse. Il monte
S'intenebrava a l’eccitata polve,

Ed ei col suo tallon cacciava lunge

La pietra immane. Oh! festa che gli fece
Zevàreh allor benedicendo! Intanto

Alto sgomento per l’opra inaudita
Behmèn aveasi in cor, tosto ch’ei vide
Sì gran possanza e quel tremendo aspetto,
E disse: Oimè! se a contrastar discende
Con quest’inclito eroe quel valoroso
Isfendiàr, farà ignominia ed onta

A sè medesmo nella pugna! Oh! meglio,
Meglio sarà, s'ei vien trattando seco

E cortese e gentil! Che se costui

È vincitore in guerra, in poter suo
‘Tutte egli avrassi le città d’Irania.

Balzava in sella al suo destrier veloce
E pensoso nel cor dall’erto monte
Si ritornava. E raccontò qual vide
Gran meraviglia a’ sacerdoti suoi,

Indi per la sua via lento si pose.

Ma com'ei giunse della caccia al loco
Più assai vicino, lo scoverse ratto
L'inclito eroe su quella via. Si volse
A’ sacerdoti e disse allor : Chi mai
È cotest'uomo? Che di Gushtàspe ei sia,
Già già mi penso. — Con Zevàreh allora,
Con quanti eran con lui per l’alta caccia
Infimi e grandi, sì gli mosse incontro.
Rapido allor sì come fumo in volta,
Balzò Behmèn dal suo leardo e inchieste


<pb n="5.307"/>
— 307 —

Fece a quel grande e si mostrò con lui
E cortese e gentil. Fin che il tuo nome,
Rùstem gli disse, tu nascondi, nulla

‘ Di ciò che brami, avrai da me. — Son io
Figlio d’Isfendiàr, disse quel prode,
D’ogni giusto signor, d'ogni uom leale,
Behmèn illustre. — Allor, subitamente
Lui strinse al petto l’inclito guerriero,
Di suo tardo venir molta gli chiese

E nobil scusa. Ambo tornàrsi allora

A quel loco tranquillo, ei pur, quel grande,
Con tutti i prenci suoi devoti al sire;
Ma tosto che sedean, dava il saluto
Behmèn al forte, del suo re il saluto

E degl’Irani v’aggiungendo, e poi

Così parlava: Rapido qual vampa,

Da l’ostello real qui scese, o prode,
Isfendiàr. Pose i recinti suoi
Dell’Hirmènd a le spiagge, ed obbedia
Del prence invitto e nobile ed eccelso
Ad un comando. Or io ti reco, o forte,
D'Isfendiàr un detto, ove non spiaccia
All’eroe cavalier d’udirlo intanto.

Ma Rùstem disse: Ebbe rancura il figlio
Del mio signor, da che la via percorse
Di cotal guisa. Mangisi frattanto
Ciò che abbiam qui, primieramente, e poi
Sotto al comando tuo resti soggetta
La terra tutta. — E indisse egli che ratto
Fosser poste le mense in quella foggia
Che costume egli avea. Sul drappo steso
Tenero il pane egli spartì, recando
Ancor fumante e caldo ancora e al fuoco
Arrostito un onàgro. Anche una mensa
Pose innanzi a Behmèn pronto e sollecito
Un de’ sergenti, e Rùstem valoroso,


<pb n="5.308"/>
— 308 —

Intento a favellar, sì pose accanto

Il suo fratello ancor, ma di que’ prenci

Altri a sè non chiamò. Là s’apprestava

D'un altro onàgro le arrostite carni,

Chè ad ogni volta eran coteste fiere

Suo cibo eletto, e vi spargea del sale

E feale in pezzi e ne mangiava. Intento

Stavalo a riguardar quel valoroso

Behmèn dal capo eretto, e dell’onàgro

Un cotal poco s’inghiottia. Le cento

Parti ch’ei si prendea, non una ancora

Uguagliavan di tante onde pasceasi

Rùstem guerrier. Sorrise il forte e disse:
Ha questo seggio, per che cibo ei tocchi,

Prence Behmèn. Ma se cotesto cibo

Hai tu soltanto su le mense tue,

Come passasti per le fauci anguste

De le sette avventure? E in guerra oh! come

Puoi tu l’asta vibrar, se di cotesto

Cibo t'appaghi, o nobil prence? — Disse

Behmèn allor: Chi vien di regia stirpe,

Sia facondo in parlar, non sia di molti

Cibi consumator. Parchi esser dènno —

‘I cibi suoi, ma lunga la fatica

In aspra guerra, ch’ei si reca in mano

Ad ogni tempo l’alma sua. — Ne rise

Rùstem e disse ad alta voce: Innanzi

Agli uomini quaggiù valor guerriero

Celar non vuolsi. — E un’aurea coppa intanto

Empiè di vino, e ricordò beendo

Gli eroi più illustri e di Behméèn fra mano

Pòsene un’altra e disse: Or tu di quale

Hai più desio, ricorda il nome e bevi!
Behmèn si sbigottì per quell’immensa

Coppa di vino, e Zevàreh che in pria

Tacito stava, disse allor: Di regi



<pb n="5.309"/>
— 309 —

Inclito figlio, deh! s'allegri il vino,

Per te s’allegri ogni coppier! — Si prese
Rapidamente la ricolma tazza

Behmèn allor; ma il vago giovinetto,
Diletto ad ogni cor, parco e sottile

Era in vino gustar. Meravigliava

Fi sì di Rùstem, del suo molto cibo,

Del braccio suo, della cervice eretta

E degli omeri suoi. Ma come tosto

Si rilevàr da le imbandite mense

Di selvaggina e subito fùr chiesti

I palafreni degli d’eroi, balzarono

Ambo in arcioni i cavalieri e al fianco
Dell’inclito signor Behmèn leggiadro

Si pose a cavalcar. Tutto gli espose

Quel suo messaggio, quale egli ebbe in pria
Da prence Isfendiàr nobile e grande.

VI. Risposta di Rustem.

(Ed. Cale. p. 1175-1177).

Come Rùstem udì quelle parole
. Da Behmèn giovinetto, alti pensieri
Ingombraron la mente al vecchio sire.
Ei disse poi: Sì, sì, bene ascoltai
Il tuo messaggio, e questo cor nel tuo
Leggiadro aspetto giubilò. Tu intanto
Reca ad Isfendiàr la mia risposta.

« Famoso eroe di leonino core,
Tu gli dirai, chi sapienza alberga
Entro all'anima sua, d’ogni alta impresa
Il valor bene osserva; e se vittoria
E ingenita virtù con opulenza
Egli ha, e tesori splendidi e ricolmi,


<pb n="5.310"/>
— 310 —

E grandezza e valor con nome illustre

E dinanzi agli eroi gran pregio aduna,
Quale fai tu veracemente, o prode,

Ai nostri dì, non però dee la mente

Di rei pensieri nutricar. Sia dato
Camminar con giustizia e a Dio fedeli,

Di malvagio operar mai non stringendo
La mano in nostra man! Parole stolte
Che non si dènno pronunciar, somigliano
A trista pianta che non reca frutto

E fragranza non ha. Che se la via

Di stolta ambizion l’anima tua

Imprende e calca, lunga assai fia l’opra
Che non dà frutto; e se parole un prence
A fin conduce, meglio fia ch’ei pesi

Le sue parole, meglio fia che libera

Da ingiusto favellar vada la strozza.

Ma il servo tuo ben s’allegrò di quanto
Gli disse ognun di te. « Davver!, fu detto,
Che, quale Isfendiàr, dalla sua madre
Non nacque un prode! Per valor, per alto
Proponimento e per consiglio e senno,
Gloria degli avi suoi supera e vince ».
Ed or che il nome tuo chiaro si rese

In India e in Cina ancor, per tutta Grecia
E per la terra ove han lor sede i maghi,
Grazie ti rendo pe’ consigli tuoi

E fo preci per te nel chiaro giorno

E in tre vigilie della notte. Ancora

Un desiderio chieder volli a Dio,

E posi in esso questo cor, per ch'io
Veder potessi il tuo bel volto e intanto
Ammirar la grandezza e il valor tuo

E l’amor che ti adduce, anche sedendo
L’un presso all’altro ad impugnar la coppa,
Il re dei re per ricordar. Ma intanto


<pb n="5.311"/>
— 311 —

Ciò ch'io bramava, ottenni ancora, © tosto
Al compimento di mia dolce brama

Di qui m’affretto; verrò a te dinanzi
Senza i miei prodi e ciò che impone il sire,
Ascolterò. Ti recherò pur anco
Di giustissimi re l'editto e il patto

Da re Khusrèv incominciando e al prence
Kobàd salendo poi. Ma tu frattanto,

O valoroso, all’opre mie riguarda,

A quel che feci, al faticar costante,
All’alte imprese che compii fra l’armiì,

A) travaglio, al dolor che faticando

Portai volente, al servir mio fedele.
Cotanti re da questi giorni a quelli

Più antichi tempi. Che se premio a questo
Mio faticar son le catene e l'alto

Periglio viene a me dal prence iranio,
Meglio è d’assai che questa terra infida
Alcun non vegga e a lungo ivi non resti,
S'ei pur la vede. Or io verrò, chè tutto
Vo' disvelar l'arcano mio, levando

Alta la voce per la terra; e quando

In me si mostri alcuna colpa, ond'io
Degno mi sia che il capo mi si tronchi,
M’appendi al braccio un tuo capestro e avvinci
Li piedi miei di fero leopardo

Col cuoio attorto.: Ma da che più volte
D'un elefante furioso il collo

Infransi e ne gittai le vaste membra
Nell’acque azzurre, ogni parola acerba
Lungi tieni da me, nel cor dei Devi
Caccia un fiero dolor con opre avverse,
Non dir però ciò che non disse alcuno,
Ma per valor che hai tu, dentro a una gabbia
Non provarti da stolto ed aria e vento

A imprigionar. Non trovano i gagliardi


<pb n="5.312"/>
— 312 —

Attraverso a le fiamme un varco schiuso,
Non puossi attraversar l’onda marina

Da chi nuotar non sa, celar non puossi
Vago splendor che dà la luna, e al paro
‘D'un lion non può andar volpe maligna;
E però non gittar sul mio sentiero

La discordia e la lite. Io sì m’avrei

In questa lite qualche peso. I ceppi
Alcun non vide a’ piedi miei, nè il mio
Loco in battaglia indomito leone

Si prese mai. Tu'adunque ogni opra eletta,
Degna del grado imperial, qui compì,

La man diritta non porgendo ai Devi
Tristi giammai, lungi bensì dal core
Discaccia ogni pensier d’odio e vendetta
Inconsulta e proterva e al mondo intorno
Con gli occhi tuoi non riguardar di giovane
Inesperto così. T’accogli in petto

Gioia cortese e varca il fiume, e scenda
Un saluto di Dio santo e verace

Sul capo tuo! Deh! la mia casa intanto
Rècati in festa ad onorar, loritano

Dal servo tuo non rimaner, chè quale

Io fui servo a Kobàd sì grande e illustre,
Ora tale appo te veracemente

E l’alma e il core ho in giubilio. Se vieni
Al tetto mio co’ prodi tuoi guerrieri,

Qui meco resterai ne l’allegrezza

Per mesi due. Riposeranno allora

Dal lungo faticar tue genti elette

E lor destrieri, e per invidia accolta
D'ogni nemico e d’ogni tristo il core
Accecherà. Per tutti i campi attorno

Qui son fiere a cacciar, qui sono augelli
Che nuotano ne’ fiumi; e se tu resti,
Non fuggon già. Ben io vedrò frattanto


<pb n="5.313"/>
— 313 —

Il valor tuo, degli uomini di guerra
Qual è ben degno, se col ferro acuto
Puoi leoni atterrar, puoi leopardi.
Che se vorrai l’esercito guerriero
In Irania menar, menarlo al prence
D'ogni gagliardo, le vetuste porte
De’ miei tesori schiuderò, principio
Cui diedi un tempo co’ tremendi colpi
Della mia spada, e qual v'è cosa eletta,
A te dinanzi recherò, qual pure
Di questa destra con la possa un giorno
Io radunar potei. Per te ritieni
Qual cosa vuoi tener, dona il restante,
Ma non togliere a me d’un dì sereno
L'alta speranza. Agli armigeri tuoi
Darai monete, non però tu déi
Precipitoso addimostrarti, e dove
Grazia ti avrai con beneficio, tristo
Non farti mai. Che se verrà il tuo tempo
Della partenza e del giocondo aspetto
Dell’iranio signore alto desio
In cor ti sorgerà, per l’aspra via
Dalle tue briglie, cavalcando, mai
Le mie non distorrò, ma in tutta pompa.
Verrò al mio prence e placherò quell'ira
Con la mia scusa. Bacierò quel capo,
I piè gli bacierò coi fulgid’occhi,
E al nobile signor .farò dimando
Di suo pensier men giusto, e per che mai
Vuolsi la mano mia carca di ceppi ».

Or tu ricorda, nobile fanciullo,
Tutto che dissi a te. Nella presenza
D'Isfendiàr valoroso il ridirai.




<pb n="5.314"/>
— 314 —

VII. Incontro di Rustem e d’Isfendyàr
sull’ Hîrmend.

(Ed. Calc. p. 1177-1181).

Da Rùstem come udì, Behmèn andava,
Ratto scendea co’ sacerdoti eletti,
E Rùstem valoroso in quella via
Stava alcun tempo fermo. A sè dinanzi
Feramùrz appellò, Zevàreh ancora,
E fe’ parole: Deh! salite voi
Di qui a Destàn, salite a quella vaga .
Ch'è luna del Zabùl, Rudàbeh adorna,
E dite che discese a questi lochi
Isfendiàr, che venne un forte, il mondo
D’acquistarsi bramoso. Entro a le stanze
Rizzate adunque i troni d’or, sovr’essi
Gittate vesti, quali di regnanti
Son del costume, qual si fece un giorno
Per Kàvus regnator; ma più d’assai
S'adorni ancor la nostra casa. Facciasi
Qual cibo eletto più si dee, che mai
Non manchino vivande, or che del sire
Da noi giunse il figliuol, giunse nel core
Con amor di vendetta, e disioso
È di battaglie. Eroe d’inclita fama
E re animoso egli è, nè alcun pensiero
Di leoni ei si dà ne’ fieri assalti
Entro al deserto. Or io rapido e pronto
A lui discenderò, se invito accoglie
Da me cortese, e nascerà di bene
Alcuna speme in ogni cor. Se in lui
Vedrò pensieri e voglie oneste, un’ aureo


<pb n="5.315"/>
— 315 —

Serto in rubini rilucenti in rosso
Gli recherò, nè risparmiar vogl’ io
Gemme o tesori, non gualdrappe o clave,
Non ferri acuti. E s'egli mi respinge
Senza speranza, e se con lui non splende
Chiaro il mio giorno su nel ciel, tu sai
Che l’attorto mio laccio entro a’ suòi nodi
Degli elefanti furiosi in giostra
Coglier suol la cervice. — Oh! di cotesto,
O fratel mio, non darti alcun pensiero,
Zevàreh disse, chè non cerca assalti
Quale odio in cor non ha quaggiù. Nel mondo
Re non conosco di consiglio e d'alta
Virtù guerriera come il valoroso
Isfendiàr, nè mostrasi malvagia
Opra in uom che ha virtù, ned egli mai
Toccavasi da noi codarda offesa.

A Zal così ne andò Zevàrch allora,
E Rùstem di rincontro, alta levando
La cervice, scendea rapido in corsa
Dell'Hirmènd a le spiagge. Era la mente
Vinta ed assorta in un pensier per tema
Di vicino periglio. lvi, dinanzi
Al regal fiume, al suo destrier le redini
Forte ritrasse-ed aspettò che dolce
Recassegli Behmèn del valoroso
Un saluto; e Behmèn che innanzi entrava
Là fra i recinti, si fermò del padre
Nella presenza in piè. L’interrogava
Isfendiàr nobile e grande: Quale
Ti diè risposta l’inclito guerriero?

Come l’udi, sedette innanzi al padre
Il giovinetto e a lui partitamente
Le udite cose ripetè. Dapprima
Gli fe’ di Rùstem il saluto, e fece
Ricordo ancor de l’alto suo messaggio,


<pb n="5.316"/>
— 316 —

Della risposta ancor. Narrava al padre
Ciò che pur vide, e ciò che visto ancora
In segreto si avea, nè di vederlo

Era onesto per lui. Dissegli poi:

In tante genti mai non vidi alcuno
A Rùstem battaglier che ugual si fosse!
Egli ha cor di leone e di gagliardo
Elefante le membra, e dall’azzurre
Acque dei fiumi trae gli alligatori |
Con lieve sforzo. Ed or, fino a le spiagge

Discese dell’Hirmènd, ned ha corazza,

— Non elmo o clava, non un laccio. Vennegli
Alto desìo di rimirar l’aspetto |

Del suo signor, nè quale in cor si celi
Causa segreta inverso a te, ben veggo.

Contro a Behmèn si corrucciò quel forte
Isfendiàr e fecegli al cospetto
De’ prenci tutti onta e vergogna. Disse:

Ad uom che reca alta la fronte, bello,
Bello non torna assidersi con donne
In secreto a piatir, nè bello torna
Mandar fanciulli a troppo grandi imprese!
Mai non sarà che generoso e grande
Quell’uom si faccia. E tu, che non udisti
Cavalli scalpitar, dove l’aspetto
Veder potesti de’gagliardi in guerra,

Se Rùstem del Zabùl quale un belligero
Elefante a me narri e infrangi il core
Di questa gente ch’è famosa in armi?

Ma poi secreto a Beshutèn: Quel forte,
Battagliero leon, dal capo eretto,
Giovenilmente si comporta, e nulla
Gli vien iattura da’ molt’anni suoi!

E comandò che al bruno suo destriero
Ponessero la sella, ardua sul dorso
La ponessero e d’or tutta splendente.


<pb n="5.317"/>
— 317 —

Vennero allor da l’inclite sue squadre
Con prence Isfendiàr cento guerrieri
Tutti a cavallo. Da l’opposta spiaggia

‘ Levò Rakhsh un nitrito, e dell’eroe

Di serti donator, da questa parte,

Nitriva il palafren. Balzò di sella

Rùstem d’un tratto e venne a piè, un saluto
Recando al forte, e poi, benedicendo,

Così esclamò: Davver! che una preghiera
Io feci a Dio perch’ei ti fosse guida

Fino a ménarti in questo loco eletto

Co’ prenci tuoi, con le falangi tue,

Bello e forte di membra! Oh! ci sia dato
Sederci qui, con nobili parole
Cominciando il sermon, rendendo onesta
Risposta poi! Sappi che in testimonio

M'’è Iddio signor (m’è guida alta prudenza
In questo detto mio) che gloria alcuna
Non vogl’io, non splendor, da ciò che dico,
Nè la menzogna in alcun tempo mai
Rasenterò. S'io qui mirassi il volto

Di Siyavish, davver! che in questa guisa
Non aprirei a tanta gioia il volto!

A Siyavish, oh sì! che tu somigli,

A lui monarca, a lui che dispensava

I regni in terra! Oh! fortunato il sire
Che un figlio ha come te! Gioisce il padre
Al tuo bel volto, alla statura tua,

E fortunate le città d’Irania

Che van soggette al trono tuo, soggette
Alla tua sorte vigile e propizia!

Ma sventurato chi da te sì cerca

Aspro un assalto! Fi cade sì dall’alto

Del trono suo, dalla sua sorte amica,

Giù nella polve! Di spavento pieni
Vadano tutti i tuoi nemici, e in due


<pb n="5.318"/>
— 318 —

Fendasi il cor di chi t’'è avverso, e intanto,
Per tutti gli anni tuoi, la tua fortuna
Senta vittoria e a te le notti ombrose
Del dì chiaro e sereno abbian la luce!
Isfendiàr, come ascoltò que’ detti,
Dal regio palafren discese ratto
E dell’eroe la vigorosa e grande
Persona al petto si serrò. Deh! questa,
Egli gridò con molti auguri, è grazia
Di Dio, del regno o gran vassallo, ch'io
Qui alfin ti veggo e lieto e avventurato
E d'anima serena! Il far tue lodi
Cosa è ben degna, e a’ piedi tuoi sgabello
Esser dovrian di questa terra i forti!
Quegli è felice ch’ebbesi a te pari
Un figlio eletto! Fi vedesi daccanto
Un vivo ramo che di frutti è ricco!
Quegli è felice che ha cotal difesa
Quale sei tu! Davver! ch'’ei va sicuro
D’ogni suo fato avverso! Allor che in viso
Ti contemplai, Zerìr mi ‘venne in mente,
Quel leon valoroso, incitatore
Di palafreni e condottier d'’eroi.
Rùstem gli disse: Eroe, sire del mondo,
Vigile e accorto e d’anima serena,
Ho in core, o prence, alto desio (deh! almeno
Mi sia dato ottenerlo!), ed è che al mio
Ostel tu salga in tutta pompa e lieta
Con la presenza tua mi renda l’alma.
Che se degna di te, fra quante sono,
Cosa non trovi in mia dimora, noi
Ci darem cura e stenderem la mano
A procacciarla. — Erede inclito e illustre
Degli eroi della terra, a lui rispose.
Isfendiàr, quando è cotale al mondo
Che abbia nome qual tu, sì che d’Irania


<pb n="5.319"/>
— 319 —

S'allietano per lui ville e castella,

Dal suo consiglio dilungar nessuno
Veramente dovria, non violarne

O la terra o la sede. Oh! ma non io
Distoglierò quest'anima dal cenno

Del re del mondo, e non apertamente,
Non in segreto! Non permise a noi
Indugi nel Zabùl, non co’ famosi

Di questa terra che in battaglie è illustre.
. Ed or tu fa ciò che da tua fortuna

Ora vieni toccando, e t'incammina

Dietro a comando del tuo re. Ti poni

Lé catene suvvia! senza un indugio

A” piedi, chè non scende onta o vergogna
Dalle catene del gran re. Ma quando .

Io t'avrò addotto ne’ tuoi ferrei ceppi

Al mio signor, tutta su lui la colpa
Ritornerà. Trafitto è questo core

Per i tuoi ceppi; ma son io qui accinto
Innanzi a te, nè soffrirò che in ceppi
Fino alla notte tu rimanga, danno

Non vo’ che venga alla tua vita. O forse
Di noi sospetti, o generoso? Male

Non ti verrà, chè non v'è dubbio, o forte,
Da l’iranio signor. Dissemi il prence:

« Io ti darò co’ fulgidi tesori, |

Col serto ancora, questo eburneo seggio ».
Ed io, ratto che avrò sul capo mio

Il diadema, l’ampia terra intorno

Al tuo potere affiderò. Nè questo

Sarà peccato inverso a Dio, nè alcuna
Vergogna a me verrà dinanzi al prence.
Che se un dì ritornarti alla tua terra

Tu vorrai del Zabùl, quando i giardini

Si vestono di fiori, ecco! t’avrai

Tanti doni da me, che la tua terra

Ne andrà felice e più leggiadra e adorna.


<pb n="5.320"/>
— 320 —

Rùstem gli disse allor: Famoso eroe,
A Dio, giusto signor, sì dimandai
Ch'’io potessi allietar questo mio core
Nella tua vista. Le parole tue
Ora ascoltai pur anche. E veramente
Noi due siam forti da l’alta cervice,
L’un vecchio e l’altro giovinetto, eppure
Vigili eroi di molto senno. Temo,
Temo però che levisi maligno
Occhio su noi, che da’ suoi dolci sonni
Ei si ridesti, e fra noi due sua via
Trovisi un Devo, e il tuo bel cor, per voglia
Di regal seggio e di corona, ad empie
Arti declini. Chè vergogna ed onta
Io sì m’avrei da ciò, quali in eterno
Invecchiar non potrian, se un condottiero
Quale sei tu, di regal seme e prence,
Lion da l’alto capo e valoroso,
Non entrasse in mia casa un solo istante,
Ospite a me non fosse in questa terra.
Dalla tua mente ogni pensier se scacci
Di guerra e metti cura e fiero incanto
Ordisci ‘ai Devi, ciò che vuoi, sì certo
Io ti farò, farò per la tua vista
A quest’'anima mia dolce conforto.
Ma lascia i ceppi; dalle tue catene
Vergogna mi verria, grave iattura
Sarìa cotesta ed opra infame. In ceppi
Vivo alcun mai non fia che mi contempli,
Chè a ciò non piega, e basti ciò, la mia
Alma serena. Che se il capo ancora
Sotto a una roccia tu mi seppellissi,
Meglio saria che d’onta e di vergogna
Il mio nome coprir. — Così rispose
Isfendiàr: Di valorosi in terra
Nobile erede, tu dicesti il vero


<pb n="5.321"/>
— 321 —

Nè menzogna è la tua, chè gloria e luce
Non acquistansi gli uomini guerrieri
Per tristi inganni. Ma del re il precetto
Beshutèn ascoltò, qual cosa ingiunse
Allor ch'io scesi in questa via. « T'appresta,
Fi disse a me, di Rùstem a l'impresa,
Nulla dimanderai fuor che catene
E un aspro assalto ». Ed or, se alle tue case
Vengo con te qual ospite beato
E vincitor, poi l’amistà del sale
E del pane dimentico, ben sai
Che nobiltà del nascimento mio
In dubbio si cadrà, tosto che teco
Scenda in aspra tenzon, la generosa
Fiera assalendo che desìa la pugna.
E s'io la fronte da real comando
Rivolgo a dietro, fra le vampe eterne
Sarà "1 mio loco in altra vita. Intanto,
Poi che ti venne tal desio nel core,
Quest'oggi almeno a le ricolme tazze
Stendiam le destre. Che sarà dimani,
Chi veramente sa? Davver! che licito
Non è parlar di queste cose oscure!

Così farò, disse quel forte. Andando,
Mi toglierò questa mia veste attorno
Che in via soglio recar. Per sette giorni
Cacciai ne’ boschi e d’agnelletti in loco
D'ònagri mi cibai. Ma tu, nell'ora
Del banchettar, di là mi chiama e siedi
Alla tua mensa co’ famigli tuoi.

A Rakhsh di là balzò in arcioni e a molti
Pensieri avvinse il ferito suo core.
Salì correndo, e come entrò nell'ampio
Ostello suo, di Zal, di Sam progenie,
Rampollo di Nirèm, la gota ei vide.
Dissegli: Prence di gran nome, scesi
Finpusi, V. 21


<pb n="5.322"/>
— 322 —

Da Isfendiàr, e vidi un cavaliero

Qual agile cipresso. Egli ha prudenza

E cortesia con portamento eletto.

Ben tu diresti che Fredùn gagliardo
Veracemente egli è, che un dì gli diede
La sapienza e la grandezza. Intanto

Più dal veder che da l’udir s’accresce
Ogni suo pregio, e maestà sovrana

Da lui riluce qual di gran monarca.

VIII. Il diniego dell’invito.

(Ed. Calc. p. 1181-1184).

Ratto che dell’ Hirmènd abbandonava
Rùstem la riva, l’inclito signore
Pensoso ritornò. Ma entrava allora
Nel suo recinto Beshutèn, del sire
Fidato consiglier. Dissegli il prode
Isfendiàr: Di cosa grave e dura
Lieve stima noi femmo! Alla dimora
Di Rùstem battaglier nulla ho che farmi,
E fino a me non vedesi sentiero
Pel valoroso. Or io, s'egli non viene
Da sè medesmo, non farògli invito,
Chè, se per un di noi del viver dolce
La misura si colma, ecco! che duolo
Del superstite ha il cor per quell’ucciso,
E la sua mente si conturba e geme
Per l’amistà che sì ci avea congiunti.

Dissegli Beshutèn: Famoso eroe,

Chi possiede fratel che pari sia

Al forte Isfendiàr? Giuro per Dio
Che come prima là nel campo voi
Con quest'occhi mirai, quando nessuno


<pb n="5.323"/>
— 323 —

Chiedea con l’altro una fatal tenzone,

Si rinnovò qual primavera bella

Questo mio cor per l’opra sì leggiadra

D’Isfendîàr, di Rùstem pur. Ma quando

Più profondo rivolsi a l’opre vostre

Lo sguardo mio, davver! che alla mia mente

Chiuse un Devo la via! Sperto dell’opre

Sei tu di nostra fè, d’ogni arte onesta,

Del precetto di Dio, d’ogni consiglio

Del padre tuo. Guàrdati adunque, e lite

Non far tu stesso con quest’'alma tua,

E del fratello odi il consiglio. Intesi

Ciò che Rùstem dicea. La sua grandezza

A sensi umani va congiunta; e veggo

Che i ceppi tuoi non toccherangli mai

I piè, ch’egli non pensa alla tua gloria,

Non a tua dignità. Gran cavaliero

Per l'ampia terra, celebrato figlio

Di Destàn, ch'è figliuol di Sam antico,

Non per iscede piegherà la testa

Ad un laccio nemico! E temo assai

Che lunga non diventi in mezzo a voi

Sì alteri ed alti, per maligna voglia,
Esta faccenda. Ma tu se’ ben grande

- E se’ più saggio del re nostro, e in guerra

Se’ più valente con virtù da eroe.

Un frattanto di voi la mensa chiede,

L'altro la pugna e la vendetta. Oh! vedi,

Vedi qual d’esti due lode si merta!
L’illustre Isfendiàr così rispose:

Deh! se la fronte dal mio re possente

Io volgo a dietro, biasimo e vergogna

Avrò nel mondo, e ne sarà ben grave

Inchiesta innanzi a Dio! Questa pertanto

E la vita del ciel mercar non voglio

Per Rùstem battaglier, chè mai non fue


<pb n="5.324"/>
— 324 —

Che alcun passasse d’un nemico il core
E l'occhio insiem d'un colpo sol di punta.
E quei dicea: Quale mi sorse in mente
Vero consiglio, a l’alma, alla persona
Giovevol sempre, già t'ho detto. Scegli
Qual più giusto è per sè; ma il cor de’ prenci
Alla vendetta non agogna. — Allora
Quel signor di gagliardi a’ dispensieri
La mensa dimandò, ma già non disse
Ad alcuno de’ suoi: Rùstem ci appella.
Gustato il pane, la ricolma coppa
Di vin si prese e ricordò beendo
Quella, vinta da lui, Rocca di bronzo,
Di suo valor le celebrate imprese
Rammemorando. Il dolcissimo vino
Bevve in nome del re. Ma là frattanto
Stavasi Rùstem nel paterno ostello
E il convito attendea, conforme al patto.
Poi che l’ora tardava e non salia
Nessun dal campo, molte volte il prode
Volse gli occhi alla via. Ma come ratto
L’ora passò del prender cibo, in mente
A quel gagliardo straripò lo sdegno.
Ei rise forte e disse: O fratel mio,
Reca le mense e tutti i prenci appella!
Che se d’Isfendiàr questo è costume
Di farci offesa e non ne manda invito
Per ospitarci, niun riponga in lui
D’opre leggiadre alcuna speme. — Disse,
Indi la mensa gli apprestàr. Si presero
L’usato cibo i valorosi e poi
Levàrsi in piè. Come levossi in piedi
L’inclito eroe dal loco suo, si volse
E disse a Feramùrz in quell’istante :
Fa cenno tu che pongano la sella
A Rakhsh intanto e adorninla i famigli


<pb n="5.325"/>
— 325 —

Di cinesi ornamenti. Io già men vado
Per dirne a Isfendiàr: « Se figlio sei
Veramente di re, serba tua fede,
Chè qual dai detti suoi lungi si parte,
In sè cancella d’uom prudente e saggio
Nobil costume ». — Quale un elefante,
In sella a Rakhsh balzò. Fino a due miglia
Andava allor del forte palafreno
L’alto nitrito, e il cavalier scendea
Fino al fiume correndo. Ecco! desio
Di rimirarlo venne in tutti, e quale
De l’esercito il vide, ebbe nel core
Moto d’amor che a lui sì congiungea.
Diceva ognun: Davver! che questo illustre,
Fuor che a Sam cavalier, non rassomiglia -
Ad altri in terra! Egli è d’acciaio un monte
Sul culmo de la sella, e tu diresti
Ch’è d’Harmèn la montagna il suo leardo.
Che se in battaglia contro a lui discende
Un elefante furioso, versa,
Versa tu al capo de la belva un'onda
Tutta di fiume, ch’egli muor! Ma senno
L’iranio sire non alberga in capo,
Se un prence quale Isfendiàr, di molta
E grande maestà, qual bianca luna
Guerrier leggiadro, qui trascina a morte
Pel trono e il serto. Nella sua vecchiezza
Ei corre più d’assai dietro a tesori
E più d’assai dilettasi e compiace
Del diadema e del regal suggello.
Come sen venne là vicino al prode
Isfendiàr, questi, famoso ed inclito,
Gli venne incontro, e Rùstem cominciava:
Eroe, fiero garzon, che hai nuova legge
E novello costume, oh! perchè mai
Di dirmi ospite tuo qui non son degno,


<pb n="5.326"/>
— 326 —

Ed era questa l’impromessa tutta

Fin ch’ella valse? Ma tu reca a mente
Ogni parola che dirò, nè teco

Dèi tu farti così per folle audacia

E tracotante e impetùoso. Troppo

Di te presumi e troppo grande sembra
Fra prenci illustri a te la tua persona.
Lieve del mio valor stima tu fai,

Di poca sapienza e poco senno

Anche mi credi. Ma tu intendi e sappi
Che Rùstem qui son io, per l’ampia terra
Di Nirèm alla stirpe inclita e illustre
Di luce donator. Per me si mordono

Le pugna i Devi tenebrosi e foschi,

Io nella foga de' protervi maghi .

La testa a seppellir corro con l’armi;
E que’ gagliardi che vedeanmi al petto
Questa corazza, e que’ leoni agresti,
Alto ruggenti, che vedeano il mio
Alato palafren, fuggiansi ratto

Senza tentar la pugna, e i valorosi
Gittavan pel deserto archi e saette,
Scompigliati e dolenti. Era di Cina

Il prence, era Kamùs forte e pugnace,
Eran gagliardi che cercan vendetta,

E cavalieri bellicosi, quelli

Che tolsi già con l’avventar del laccio
Da l’alte selle e avvinsi poi di ceppi
Dal capo al piè. Son io de’ prenci irani
Fermo custode, in ogni tempo e ovunque
Io sostegno de’ forti. E per cotesta
Preghiera che ti fèi, non pigliar vampo,
Non crederti perciò più grande assai
Di questo ciel! Pel grado tuo soltanto
E per la regia maestà con teco

Patto cercai d'amor, d’ugual consiglio,


<pb n="5.327"/>
— 327 —

Chè non vorrei che prence a te simile

Sotto agli artigli miei precipitasse

Per tristo fato a morte. Io ben proclamo

Principe Sam e valoroso e grande,

Chè le foreste abbandonavan ratto

Di lui per tema indomiti i leoni,

Ed io quaggiù l’erede suo mi dico

A’ nostri giorni, o figlio di regnanti,

O forte Isfendiàr! Lunga stagione

Io fui del regno il gran vassallo e un giorno

Mai non volli finir con opre triste,

Ma sì purificai tutta la terra

Da’ rei nemici, e faticai ben molto,

E fu lungo il travaglio. Ora è di Dio

Grazia cotesta che al passar degli anni

Potei veder questo giocondo ramo,

Eguale a me, di regal pianta. Ei pure

Degli uomini che fede hanno perversa,

Alta vendetta piglierassi, e tutte

Benediranno a lui le umane stirpi.
Sorrise Isfendiàr del vecchio prence

E disse poi: Di Sam gran cavaliero

Nobile figlio, ti fu angustia al core

Poi che non venne l’ospitale invito;

Ma per cotesto la mia gloria e il vanto

Io mi cercai. Era cocente il giorno,

Era lunga la via, ne però volli

Procacciarti fatica. Oh! per cotesto

Non ti sdegnar, chè dissi: « Al primo albore

Del di che viene, a dimandar perdono

Scenderò per la via. Sarò felice

Di Destàn ne la vista e un tempo almeno

Rallegrerò l’anima mia ». Tu intanto

Questa rancura ti se’ presa e al campo

Sei qui venuto, la paterna casa

Abbandonando. Ti riposa adunque


<pb n="5.328"/>


E siedi meco e leva in pugno un nappo,
Ma non parlar di sdegni e di dispetti.

E gli fe’ loco da sinistra, e volle
Della presenza dell’eroe quell’aula
Così adornar. Ma quegli, e accorto e saggio,
Così gridò: Non è cotesto il mio
Loco più degno. Dove è a me più grato,
Io vo’ seder! — Disse a Behmèn allora
Isfendiàr: Sì come ei vuol, da dritta
Ratto suvvia! gli appresta un loco. — In piedi
Levossi allora corruccioso e tristo,
Aggrottando le ciglia per disdegno,
Behmèn gagliardo, e Rùstem che il vedea
Sì dispettoso, una grand’ira accolse
In petto, e con furor, con molto vampo,
Con violenza, a quel figliuol di regi
Si volse e disse: Or tu ben mi riguarda
Ed apri gli occhi! Forse che non sai,
Figlio di prenci valorosi, ch'io
Rùstem qui son, del regno il gran vassallo?
Vedi la mia virtù, l’inclita stirpe,
Ch'io mi son pur della semenza eletta
Di Sam guerriero! Ed era Sam di quella
Stirpe famosa di Gemshid, che luce
Era alla terra come il sol- fiammante
E la candida luna. Oh! se a me degno
Un loco non hai tu, vanto pur sempre
Di consiglio mi reco e di vittoria
E d'alta maestà. Ma i prenci antiquì,
Siyavish e Kobàd, Kàvus regnante,
E re Khusrèv -conquistator che impresse
Orme chiare quaggiù, dal destro lato
Seder mi fean, qual si conviene al grande
Vassallo dell'impero. — E fe’ comando
Isfendiàr al figlio suo che un seggio
Traesse innanzi rilucente d’oro,



<pb n="5.329"/>
— 329 —

E disse poi: T'assidi, eroe, con alma
Lieta e serena. Deh! seder tu possa
Eternamente a un degno loco! — Andava
Rùstem al seggio rilucente d’oro

E vi sedea colmo d'un’ira al petto,

Con un frutto odoroso entro la mano.

IX. Vilipendio e difesa della famiglia
di Rustem.

(Ed. Calc. p. 1184-1187).

A Rùstem così disse il valoroso
Isfendiàr: Famoso eroe che cuore
Hai di leone, udii da sacerdoti,
Da prenci udii, da saggi e sapienti
Vigili e accorti, che Destàn impuro
È di Devi figliuol, che nascimento
Ei non ebbe quaggiù più di cotesto
Nobile e grande. Il tennero nascosto,
Come fu nato, a Sam, chè sì ’1 credeano
Peste feral di questo mondo. Il volto
E la persona avea caliginosa,
Candido il crine. La speranza il core
Di Sam perdea, ratto che il vide; e tosto
Ei comandò che il recassero al mare
Perchè i pesci laggiù, gli uccelli ancora,
Cibasser di sue carni. E venne allora,
Spiegò l’ale il Simùrgh, e in quel reietto
Uman segno non vide e non alcuna
Di prence maestà. Pur, lo recava
Al loco ov’egli avea l’eccelso nido,
Chè dal recarlo gli venia la brama .
Di farsen cibo. A’ nati suoi chioccianti


<pb n="5.330"/>
— 330 —

Gittavalo dispetto, e quei, nell’ora

De’ pasti consueti, ogni faccenda
Sbrigar dovean di lui. Ma, nell’istante
Che a divorarlo ei si movean, da lui
Con ribrezzo fuggîr, nè sen cibarono!
L’abbandonàr dispetto e d’un sol moto
Lungi ne andàr, chè s’anche era digiuno
Il fero augello, era vil cosà e abbietta

. Il carcame di Zal dinanzi a lui. -

Sì, sì, l’abbandonò là su la sponda

Del nido suo, nè alcun di contemplarlo
Gioia in petto sentia. Di morti avanzi
Cibavasi frattanto il meschinello,

Privo di vesti nelle membra sue

Scarne e disfatte. Alfin, misericordia
N’ebbe il Simùrgh, e si passò non lunga
Stagion così. Poi che de’ morti avanzi
Per alcun tempo ei si cibò, lo trasse
Ignudo ancora nel Sistàn, e il prode
Sam cavalier paziente l’accolse

Per mancanza di figli e per stoltizia,
Per poco senno e per vecchiaia. Allora
Que’ re possenti e fortunati, i miei

Avi gagliardi, con benigno core,
L’allevàr generosi e gli fèr doni,

E molte trasvolàr stagioni ed anni

Per lui veloci. Ei fu quale un cipresso
Di cui non può toccarsi alta la cima,

E quand’ebbe suoi rami, ecco, qual frutto,
Rùstem uscirne. Per valor, per molto
Senno e per quello sì piacente e vago
Aspetto suo, ben rasentò la volta

Di questo ciel la sua possanza. In questa
Guisa ei toccò regal dominio e crebbe,
E tracotante diventò. Ribellasi

Ora al precetto de’ suoi re, non calca


<pb n="5.331"/>
— 331 —

Di prudenza la via, non si rammenta
Del fero augello e di que’ morti avanzi.
Oh! che dirò? Dinanzi a Dio vergogna
Dovrian sentir cotesti idoli tuoi!

Datti pace, suvvia! Rùstem gli disse;
A che gittando vai stolte parole?
Davver! che a male oprar crescendo volge
Il tuo bel core e l’alma ti si turba
Pei tristi Devi! Qual s'addice a’ prenci,
T'è d’uopo favellar, chè non avventa,
Se non per dritta via, prence che regni,
Le sue parole. Ma il signor del mondo
Ben sa, ben sa che un grande è veramente
Destàn figlio di Sam, d’inclito nome
E sapiente. Di Nirèm gagliardo
Sam era figlio, e Nirèm battagliero
Di Kerimàn era progenie. Questa
È la stirpe ch'egli hanno, i padri miei;
Fino a Ghershàspe, ed a Gemshid innalzano
L’origin chiara. Gli avi tuoi si ottennero
Regio poter da noi; se no, davvero
Che nessun chiesto avria lor nome in terra!
Io dal monte d’Albùrz Kobàd eletto
Al popolo menai; se no, dispetto
Egli stato sarla servo degli altri,
Senza tesori, senza stuol d’eroi,
E senza dignità. Ma tu i racconti
Anche udisti di Sam. Non era in terra
Uom tanto illustre che gli fosse pari;
E in pria di Tus entro la terra un mostro
Era a’ suoi tempi, nè dal fero artiglio
Scampo si avea nato mortale. In terra
Un leopardo, ma nel mar profondo
Era un alligator. Su gli alti monti
L’ardente alito suo le pietre ancora
Molli rendeva; ardeano i pesci al mare,


<pb n="5.332"/>


Dell’aquile nel ciel l’ali possenti
Ardevano per lui; dentro a le fauci

Gli elefanti ei traea; solo in ridirne
Tremava in petto il generoso core

Di tutti allor. Nel mare ei si tenea,

Del loco possessor; le limpid’ acque
Come pece si fean per il veleno

Della sua bava. Eppur, mostro sì fiero
Con la clava uccidea quel generoso,

E la gente che il vide, « Euge! gridava;
Oh possanza! oh fermezza! ». Ancora, un Devo
Era possente e di maligna voglia,

Che in terra avea le membra sue raccolte
E la fronte su in ciel. Di Cina il mare
A l’umbilico gli giugnea; dal fiero
Ardor del sole a quella sua persona
Venia rancura. Egli ghermia da l’onde
I pesci, il cerchio superando ancora

Di questa luna con l’eretto capo,

E que’ pesci cuocea sotto l’accesa
Vampa del sol. Davver! che l’alto cielo
Parea gemer di lui! Ma il valoroso

‘ Il fianco a mezzo gli squarciò, la terra
Del tristo Devo da timor francando
Subitamente. Oh sì! per questa via
Ebber travaglio due malvagie e ree
Creature d’inferno, e consumavale

Di Sam guerrier la rilucente spada.

La veneranda genitrice mia

È figlia di Mihràb, da cui riceve

Gloria e splendor, come da fonte un campo,
Quella terra del Sind. Padre egli vanta
Prence Dahàk nell’ordine che è quinto,
L'antico re che fra i regnanti al mondo
Alta la fronte sollevò. Deh! quale,

Qual nascimento più d’assai di questo


<pb n="5.333"/>
— 333 —

Inclito e grande può vantar qualcuno ?
No, no, da verità non volge a dietro
L’uom ch'è saggio, la fronte! E il valor mio
É tal quaggiù per tutte parti intorno

De l’ampia terra, che gli eroi cercarne
Da me dovrian l'esempio. Anche promessa
Tengo già in pria di Kàvus re, nè vuolsi
Che tu cerchi pretesti a me di contro;
Da re Khusrèv, giusto e verace, un’altra
Tengomi ancor: fra tanti re, nessuno
L’armi cingea come Khusrèv. Ma intanto,
In ogni suo confin, la terra intorno

Io percorrea, molti regnanti ingiusti
Trucidando col ferro. E allor che l’acque
Del Gihùn valicai, lasciò Turania

_ E in Cina andò prence Afrasyàb; e allora
Che scese nel Mazènd Kàvus regnante,
Molte con meco ebbe parole il padre

Su l’argomento. Ma tu certo udisti

Qual danno incolse il re dai tristi Devi

E qual lamento da quell’alma afflitta

Da cecità si sprigionò. Soletto

Io però scesi nel Mazènd e tetra

Era la notte e faticose assai

Le parasanghe; eppur, non lasciai vivo
Arzhèng feroce, non il Bianco Devo,

Non Singèh, non Pulàd figlio di Ghàndi,
Non Bìd altero. E poi, pel re soltanto,

Fui spinto a trucidar quel figlio mio

Sì forte e saggio. Oh no davver! che in terra
Non era qual Sohràb un altro eroe

Nel vigor della man, nella guerriera
Virtù fra l’armi e nell’esperto core!

Certo che più d’assai che non seicento
Son gli anni miei da quando uscii dai lombi
Di Zal antico, e da quel tempo in terra


<pb n="5.334"/>
— 334 —

Io fui del regno il gran vassallo, e pari
Furono agli occhi miei le cose aperte

E le nascoste. Ond’è ch’io qui mi tengo
Di re Fredùn che avea lignaggio illustre,
Pari ed ugual, di lui, che già si cinse
Di sua grandezza la corona in fronte

E re Dahàk gittò dal trono e il capo

Col diadema ne affidò alla terra.

Son pari a Sam, che avo mi fu, che il primo
Vanto al mondo portò di sapienza

E di fiera virtù. Vedi che alfine,
Quand’io mi cinsi di quest’armi, i prenci
Da ogni travaglio andaron sciolti, e mai,
Nel viver lieto de’ miei dì, che alcuno
Per manco di difesa in erme rocche
Ponesse il piede, non avvenne, ch'io
Ottenni sempre e in ogni loco in terra
Ogni mia brama ed ho la spada e questa
Clava mia ponderosa. Or io cotesto

A te volli narrar, perchè sapessi

Le cose tutte, chè tu sei regnante.

E son gli eroi la greggia tua. Ma sceso
Tu sei di fresco in terra, anche se teco
È maestà di re Khusrèv. Nel mondo

Te solo vedi e le secrete cose i
Ignori tutte. Or via, poi che fùr molti

I nostri detti, bevasi di vino

‘ Alcuna stilla e col gagliardo vino

Via si scacci dell’alma ogni rancura!

X. Lodi del valore degli eroi.

(Ed. Cale. p. 1187-1192).

Da Rùstem come udì quelle parole,
Allegramente Isfendiàr sorrise



<pb n="5.335"/>
— 335 —

Come gioconda primavera. Il core,

Di Rùstem al sermon, balzògli in petto
Sì veramente, come udì coteste

Parole dell'eroe. Dissegli poi:

Delle tue imprese e degli assalti tuoi
Tutta udii la rancura e la fatica.
Ascolta adunque che fec’ io d’imprese
Quaggiù nel mondo, ove la fronte in alto
Sui prenci sollevai. Primieramente
L’armi vestii per nostra fede e sgombra
Fèi l'ampia terra da color che gl’idoli
Adorano ne’ templi. Oh! fra cotanti
Che aman quaggiù de le battaglie ardore,
Alcun non vide mai che per gli uccisi
Il suol sparisse! E il nascimento illustre
A me vien da Gushtàsp, Gushtàsp del seme
È di Lohràspe, e fu Lohràspe, il figlio
Di prence Avrènd, ch’ebbesi onori e gloria
A’ tempi suoi. Di Kay-Pishìn del seme
Era principe Avrènd, e il padre stesso
Di Pishìn si lodava; e fu costui
Di re Kobàd nella famiglia, un prence
D'alto saver, che di giustizia il core
Aveasi adorno. Ora tu sali in questa
Guisa a prence Fredùn, che de’ regnanti
É lo stipite primo ed ornamento
Era del seggio imperial. Del greco
Imperator ch'è fulgida corona
De' greci eroi sul capo, inclita figlia
È la mia madre, e l'origine sua
Ha il greco Imperator da Salm antico,
Origin chiara con leal costume,
Giustizia e maestà. Salm era figlio
Di principe Fredùn, quale si ottenne
Il vanto primo fra i monarchi in terra
D'ingenito valor. Cotesto affermo,


<pb n="5.336"/>


E niun qui nega che quaggiù son molti
Quei che. perdon lor via, pochi son quelli
Che il diritto sentier serban costanti.

E tu sei quello che dinanzi a’ miei

Avi possenti, valorosi ed incliti

E di nobile cor, con gli avi tuoi,

Stavi qual servo (non però da questa
Parola mia vampo mi cerco), e allora
Da’ reali miei padri il regno tuo

Avesti in pria, tosto che ratto all’opre
Del tuo servaggio t’affrettavi. Lascia,
Lascia ch'io dica ciò ch'è vero, e quando
Una menzogna pur dicessi, mostrami
Che sul vero puoi tu. Ma da quel giorno
Che il seggio imperial diede a Gushtàspe
. L’antico sire, per virtù, per quella
Fortuna mia, qui sono accinto, e quale
Si dilungò da la diritta via

Di nostra fede, trucidai, di Cina

E di Turania alla palestra. E quando
Per le parole di Gurèzm in ceppi

Il re mi pose e da’ banchetti suoi

Mi discacciava, alta sventura incolse
Per miei ferri a Lohràsp, quando sparìa
Quest’ampia terra sotto l’orde infeste
De’ turanici eroi. Ma venne ratto

Qual messaggier, sotto guerresche spoglie,
Giamàsp, gran sapiente, a quel castello
Di Gundebàn. Quando mi vide in ceppi,
Quando nel cor, nell’alma ei da pensieri
Videmi afflitto, alcuni fabbri addusse
Che scioglier mi dovean dalle catene
Gravose tanto. E poi che lunga e tarda
Era l’opra de’ fabbri e questo core
Avventavasi al brando, il cor nel petto
Mi sì serrò. Cacciai contro essi un grido


<pb n="5.337"/>
— 337 —

E il corpo mio disciolsi da le mani
Degli attoniti fabbri. Oh! questo capo
Dali loco ov’io sedea, ritto levai

E i ceppi infransi di mia man. Discesi
-Dal rio castello al contrastato campo,
Là ’ve perduta la sua dritta via

Di re Guhstàspe avea la sorte. Allora
Fuggiva Argiàsp dinanzi a me, quell’inclito
Popolo suo così fuggia, chè tosto

Mi strinsi a’ fianchi la cintura mia

Nel mio valor, dietro gli corsi in guisa
Di leon furibondo. Udisti ancora

Ciò che incontro mi venne in quella via.
De le sette avventure e da leoni

E da Ahrimàne; eppur, con arte e astuzia,
Della Rocca di bronzo entrai le soglie

E tutta sterminai la gente avversa

In guisa orrenda. Oh no! ciò ch'io pur feci
In turanico suol, quanti soffersi

E travagli e fatiche, in terra mai
Timida belva non soffri dal pardo

In estrema tenzon, del marinaro

Non soffrì dalla fiòcina ricurva
D'alligator la fonda strozza. E quella
Era una rocca su l’aerea cima

Della montagna, per l’altezza sua

Dagli umani disgiunta. Erano tutti

Li abitatori agl’idoli devoti

Allor ch’io giunsi, attoniti dell’alma
Erano, d’ebbri in guisa, e fin dal tempo
Di Tur antico, di Fredùn gagliardo
Inclito figlio, in terra non fu tolta

La prisca fama a quel castel. Sol io

Col mio valor quelle superbe mura

Mi presi, ed atterrai con violenza

Tutti gl’idoli infesti. Il sacro fuoco

Firpusi, V. 22


<pb n="5.338"/>
— 338 —

V'accesi poscia di Zerdùsht, che un giorno

Di paradiso egli recava in terra,

Vivo raccolto in un braciere. Intanto,

Con la vittoria dell’'Eterno, solo,

Unico Iddio, mi ritornai festoso

Al suol d’Irania, chè nessun nemico

In nessun loco mi restava e niuno

Degl’idoli ne’ templi sì assidea

Sacerdote bugiardo. Io le battaglie

Solo cercai, con la persona mia,

Nè alcun si appropriò la mia rancura

In tanti assalti. Ma dilunga omai

Il nostro favellar. Che se tu hai sete,

Colmo di vino leva in pugno un nappo.
Così Rùstem gli disse: Ecco! rimangono

Monumento di noi l’opere nostre.

Or tu giustizia rendi a me, tu ascolta

Di questo vecchio antico e di gran nome

Il verace parlar. S'io non andava

Là nel Mazènd recandomi la mazza

Grave sul collo, dove ciechi erravano

Ghev e Gùderz e Tus, e il prence illustre

Per l’acerbo dolor pien di sospiri

Aveasi il cor, chi mai del Bianco Devo

Avria strappate le cervella e il core,

E chi potea nel braccio suo possente

Speme sì grande collocar? Chi sciolto

Avria da’ ceppi Kàvus re? Chi reso

All’alto seggio? Oh sì! da’ gravi ceppi

Al soglio il tramutai, sì che allietossi

Irania tutta in lui, ne andò lui stesso

Lieto di bella sorte. A’ tristi maghi

Io pur la testa sradicai dal busto,

Nè vider essi, abbandonati al campo,

Funeree bende o avel, non sepoltura.

Compagno erami allor fra le battaglie



<pb n="5.339"/>


— 339 —

Rakhsh bellicoso, e questa spada mia
Dell’ampia terra davami il possesso,
Acuminata. Quando poi discese

Kàvus ai campi d’Hamavàr ed ebbe
Avvinti i piè di gravi ceppi, un forte
Esercito menai d’Irani in guerra

Per ogni loco ove pur fosse un prence
O un capitano. Ma il nemico sire

In un assalto trucidai, fèi vuoto
L’inclito seggio di quei re. Frattanto
Era Kàvus in ceppi, al cor trafitto

Da cordoglio e dolor; stava frattanto
Afrasyàb in Irania e prenci avea
D'inclito nome e stuol di prodi. Eppure
Kàvus disciolsi da’ suoi ceppi e liberi
Feci Gùderz e Ghev con Tus ancora,
E d’Hamavàr li trassi ai disiati

Campi d’Irania, tutti eroi possenti,
Famosi tutti. Allor ch’io là discesi

In notte oscura, glorioso nome

Io mi cercai, non il riposo mio;

E re Afrasyàb come tosto scoverse

Il mio vessillo fulgido nell'ombra

E gli venne a l’orecchio alto nitrito
Di Rakhsh veloce, Irania abbandonava
E in Cina si traea, sì che la terra
Tornava tutta di giustizia all’opre

E benedetta si chiamava. Un giorno,
Se colato giù fosse il puro sangue

Di Kàvus re dalla cervice, oh! come,
Come potea da’ lombi suoi discendere
Siyavish giovinetto ? E quando mai
Nato non fosse re Khusrèv da quella
Sua madre pura, chi potea di sire
Impor nome a Lohràsp? Ma il padre mio,
L’uom valoroso, ebbe vergogna ed onta


<pb n="5.340"/>
— 340 —

Là nel cospetto de l’accolta gente,
Quando a Lohràspe gli fu d’uopo il nome
Tributar di sovrano. Eppur nel mondo
Bella una fama ne restò. Ma queste
Parole mie da me tu ascolta, o prode
Isfendiàr; non crederti dai moti

Sicuro mai della fortuna e tanto

Non presumer così di questa tua

Si giovanile età. Di vecchio esperto

Odi piuttosto le parole, e quello

Non far che impone re Gusktàsp. La via
Di sapienza ei non cammina. Ei solo
Toglieva al padre per malizia prava

Il regal seggio, e biasimo gli sia -

Per la corona sua, per la sua sorte!
Chè il padre suo, come il vedea sì fiero
E tracotante, preferia d’asceti

Un pio loco alla terra. Allor che il vide
A tristo vampo declinar, con molto
Onore e gloria andavasi ad un tempio
Sacro del fuoco. Ma Gushtàsp venia

Qui nel Zabùl, per trista voglia il padre
Soletto in Balkh abbandonando ; e uscirono
Di Cina i forti e lui nel sangue trassero
Miseramente. Oh! chi spregiò in tal guisa
Il genitor, del figlio suo l’affanno
Giammai non curerà! Vedi che il sire
Tristo giuoco ti fe'? Vedi che tutta

La natura sua rea prence Gushtàspe
Dispiega contro a te? La morte in core .
Ei vuol d’Isfendiàr, chè sì gl’ingiunse
Con Rùstem battaglier fiero un assalto !
E veramente quel suo cor pusillo

Teme di te, sommergesi quel core

In tristo fango. E forse egli non sogna
Che mal da te m’incoglierà, che il piede


<pb n="5.341"/>
— 341 —

Mi stringeranno i ceppi tuoi? Deh! figlio,
Non far così; ma le parole ascolta

Di me veraci, chè Gushtàspe è avverso

A quest’anima tua! Perchè costretto

A lasciarti ei non sia l’inclito seggio,
Fermo ti astrinse alla battaglia mia

E t'inviò. Ma tu, che il trono suo,

La sua corona e l’elmo egli sì porti

Alla chiostra d’inferno o in ciel sublime
Tra le nuvole fosche, attendi e spera.

Al padre cui spiacea pel figlio suo

Il suo trono lasciar, scenda sul capo

Di ferro un colpo! Il genitor che perde
Con frode il figlio suo, qual truculento
Lupo è davver, non padre. Onde, se vedi,
Zal ti sarà di padre in loco, e basti,
Bastino a te di Rùstem battagliero

La clava e l’ascia. Principe in Turania
Ed in Irania ti farò, la mano,

Dalla persona tua, d’ogni nemico
Allontanando. Ma se pur t’è forza
Incatenarmi e niun da questo incarco
Scioglier ti può, deh! sappi omai che il cielo
A questa terra l’arco mio possente

Puote inchiovar quando si tende e vibrasi
Della pugna nel dì! Questo valore,

L’alto desìo con questa fama illustre,

Io già m’avea quando Lohràspe in Siria
Stavasi oscuro cavaliero, e i ricchi
Tesori miei con questi campi ameni

Io già m’avea quando Gushtàspe in Grecia
Stavasi il ferro a martellar. Ma tu

A che ti vanti d’esta gran corona

Di re Gushtàsp, del seggio e de’ monili

Di Lohràsp regnator? Se alcun ti dice:
«Ruùstem tu corri a incatenar », ben sappi




<pb n="5.342"/>
— 342 —

Che non la mano d’esto ciel sublime
Avvincer mi potrà. Dal primo tempo
Di fanciullezza a questo dì che vecchio
Mi feci, oh no davver! che di tal foggia
Verbo non dissi con vivente mai!
Dal supplicar, dal dimandar perdono,
Biasmo ed onta mi vien; vienmi iattura
Dai detti miei benigni troppo e dolci.
Per tanto vampo dell’antico eroe
Sorrise Isfendiàr, stese la mano
E quella dell’eroe strinse con forza.
Dissegli allor: Rùstem gagliardo, tale
Sei tu davver qual da le genti udii.
È forte il braccio tuo qual di leone
Robusta coscia, e la cervice e il petto
Hai qual drago animoso. È smilzo il ventre
E depresso qual è di leopardo
Veracemente. Or, chi potria d’assalti
In fatal dì questo gagliardo uccidere?
In mezzo a’ detti suoi, forte ei strignea
Quella sua destra; ma dolor non ebbe
Dal giovane l’antico. Eppur, dall’ugne
Stille di sangue giù cadean; ma doglia
Oh no davver! che non avea quel forte.
Or, del giovane prence ei pur ghermia
Ratto la mano con la destra e intanto
Così parlava: O re fedele a Dio,
Deh! benedetto re Gushtàspe illustre
Che quale Isfendiàr vantasi un figlio,
Quei benedetto a cui nascea tal figlio
Quale sei tu! La gloria sua pel mondo
Cresce ogni dì! — Così dicendo, forte
La destra gli stringea dentro la mano,
E sì la tenne fin che l’altro in volto
Come sangue arrossò. Tutte gli fece
Piene l’ugne di sangue, il volto ancora
Al giovane guerrier fe’ pien di rughe.


<pb n="5.343"/>
— 343 —

L’inclito Isfendiàr ne sorridea,
Così dicendo : Celebrato eroe,
Rùstem guerrier, tu bevi oggi con meco
Un vin gagliardo, chè dimani in giostra
Avrai rancura e di banchetti mai
Ricordo in te non fia. Quando la sella
Avrò gittata al bruno mio destriero
Sul dorso eretto, imperial celata
Postami in fronte, con la lancia mia
Giù dal destrier ti batterò sul suolo
Miseramente. Da quell’ora in poi
Non cercherai gli assalti e la vendetta
In nessun tempo, ch’io le man da tergo
Ti avvincerò, nella real presenza
Per addurti così. Ma che non vidi
Alcuna colpa in te, dirò ben io,
E innanzi al re sarò per amor tuo
Intercessor, movendo ogni ragione
Per te soltanto, e libero e disciolto
Da ogni dolor, da ogni travaglio e cura,
Sì ti farò. Dopo fatiche tante
Avrai dovizie e cortesie d’assai.

Rùstem d’Isfendiàr si rise allora
E dissegli: Davver! che di battaglie
Stanco tu sei! Dove gli assalti in guerra
Hai veduto de’ forti e dove mai
Sibilo udisti di pesanti clave?
Che se declina a questa parte il cielo
E il volto dell'’amor nasconde e toglie
Fra due guerrieri, scendasi in battaglia
Invece di gustar vin rubicondo;
Lacci ed archi prendiam con arte infesta
D’agguati e insidie, e fremito di timpani
Anteponiamo a suoni e canti. Allora,
Colpi di clave e di lucenti ferri
I saluti saranno, e tu vedrai,


<pb n="5.344"/>
— 344 —

Nobile Isfendiàr, come si cerca

Un fiero assalto e s’incomincia. In campo
Come domani scenderem fra l’armi

E in fiero assalto l’uno a l’altro incontro
Verremo noi, da l’alto de la sella

Ti leverò stringendo al seno e poi

Di Zal preclaro nel cospetto in questa
Guisa ti porterò. Sopra quell’inclito
Seggio d’avorio ti porrò, cingendoti
Alta sul capo la real corona,

Ch'è luce d’ogni cor, quale già ottenni
Da re Kobàd. Quell’anima serena

Deh! sia beata su nel ciel! Ma intanto
De’ miei tesori di dovizie colmi

Le porte t’aprirò, la mia ricchezza

Ti porrò innanzi tutta accolta, e libera
D'ogni bisogno renderò la tua

Gente guerriera, e fino al ciel quel tuo
Fulgido serto leverò. Con teco

Di qui verrò fino all’iranio prence,
Lieto e beato per la via, correndo

Con fiero incesso, e col valor di questa
Mia man possente la corona avita

Sul capo ti porrò, grazie rendendone

A re Gushtàspe. A’ fianchi attorno poi
Il cinto stringerò come già innanzi

A” prenci antichi io lo stringea, per molta
Profonda gioia rinnovando il core,

Qual si rinnova, al cader degli sterpi,
Un nobile giardin. Che se d’'Irania
Sarai tu prence ed io tuo duca, in petto
Non resterà d’alcun l’anima illesa.


<pb n="5.345"/>
— 345 —

XI. Banchetto di Rustem e d’Isfendyàr

(Ea. Cale. p. 1192-1195).

Isfendiàr così rispose : Molte
Non giovano parole, e il ventre ha fame
E già passò metà del dì. Soverchie
Furon parole di battaglie! Or voi
Di ciò che avete, copia ci recate
E ponete le mense, e chi favella
Soverchio, non chiamate. — Apposti i cibi,
Rùstem. prese a mangiar. Meravigliarono
Di tanto cibo ch’ei prendea. D'un moto
Principe Isfendiàr e i suoi guerrieri
Poser dinanzi a lui da tutte parti
Carni d’agnelli, e Rùstem ne mangiava,
Ei sì di tutte, e meraviglia il sire
Ne avea con quella a lui greggia devota
Di valorosi. Disse il prence: Un nappo
Voi gli recate, e in esso un rubicondo
Vino infondete. Vedrem noi qual cosa
Or pel vino ei dirà, qual farà disputa
Per Kàvus re. — Di vino un colmo nappo
Recavagli il coppier, di vin gagliardo,
Sovra cui di molt’anni erasi volto
Il lungo corso, e Rùstem il vuotava,
Il re de’ regi ricordando. Oh! certo
Quella fontana di purpureo vino
Esaurirsi ei potè! Quel nappo istesso,
Pieno d’un vino imperial, recavagli
Il coppier giovinetto, e il valoroso
Secretamente gli parlò: Nessuna
Necessità di limpid’acque, o caro,
Aver tu déi su regia mensa. Un’onda


<pb n="5.346"/>
— 346 —

A che versi di vin dentro a una coppa
E l'antico licor debile rendi?

Beshutèn così disse al giovinetto
Che il vin mescea: Reca tu dunque un nappo
Colmo di vino, scevro d’acqua. — Il vino
Il prence fe’ recar, musici esperti
A sè chiamò, di Rùstem valoroso
Meravigliando. Come venne ratto
Di partir l’ora, per il molto vino
Rubicondo nel viso era quel forte
Da l’eretta cervice, e allor gli disse
Principe Isfendiàr: Vivi tu lieto
Fin che la sorte durerà! Propizio
Col cibo che prendesti, il vin ti sia,
Alto sostegno all'anima tua bella
Ti sia giustizia! — Celebrato eroe,
Dissegli Rùstem, sapienza ognora
Ti sia maestra! Ben mi fu propizio
Il vin che bevvi teco; alto ei divenne
Conforto all’alma mia prudente e saggia.
Ma se il tristo pensier d’odio e di guerra
Tu discacci dal cor, la tua grandezza
Così aumentando e il senno tuo, se al mio
Ostel tu vieni da cotesti campi,
Giocondo ospite mio per alcun tempo,
Davver, davver! ch’io ti farò le cose
Quante pur dissi, e ti farò tua guida
Il senno mio! Deh! ti riposa alquanto,
Non declinarti al mal, stendi la mano
All’opre egregie del valor, richiama
La tua saggezza! — Gli rispose allora
Principe Isfendiàr: Semenza trista
Che non germoglia, non gittar! Dimani,
D'uomini in guerra tu vedrai prodezza,
Ratto che il cinto a correr teco in giostra
M’avrò serrato. Ma con tante lodi


<pb n="5.347"/>
— 347 —

Non t’esaltar così. Vanne al tuo albergo
Ad apprestar del giorno di domani
La gran faccenda. Tu vedrai che tale
Nelle file son io tra l’armi in guerra,
Quale pur son fra giovani coppieri
E colme tazze. E certo in campo d’armi
Resistermi non puoi; però tu ascolta
Il mio consiglio ed a l’assalto mio
Non t’affrettar, chè ben vedrai possanza
Maggior di mie parole; il cruccio, in questo,
Di me non ricercar. Per quel ch'io parlo,
Segui il consiglio mio, nelle catene
Mettendo i polsi, a precetto conforme
Del nostro sire. Come poi discesi
In Irania sarem da le castella
Munite di Zabùl, là nel cospetto
Entrerem di Gushtàsp, duce di forti.

Il cor di Rùustem colmo di pensieri
Si fe’ per doglia, e pari a trista selva
Sembrò la vita agli occhi suoi. Se ai ceppi,
In suo cor si dicea, stendo la mano,
Ovver se ratto al suo periglio estremo
Traggo costui, malvagie opre son queste,
Degne di biasmo, repugnanti a nobile
Costume e triste e ree, chè per suoi ceppi
Si oscura il nome mio, dal trucidarlo
Tristo fine m’attende. Oh! quale è dunque
Arte sovrana in ciò, quale la via
Dell’ardua impresa? E pianger qui si dee
Di ciò che far si dee, pianger di quanto
Non lice oprar! Ma chi nel mondo intanto
Trattiensi a favellar, del biasimarmi
Vieta mai non farà l’opera trista,
Ma seguirà dicendo: « Ecco! uno scampo
Rùstem guerrier non ebbe dalla mano
D'un giovinetto, che in Zabùl entrava,


<pb n="5.348"/>
— 348 —

La man gl’incatenò! » Così ricade

Nel biasmo il nome mio, nè resta in terra

Chiaro segno di me. Che s’egli ucciso

Cade nel campo de l’assalto, innanzi

A tutti i prenci impallidir per tema

Questo volto dovrà. « Giovane uccise

Un re sovrano, si dirà, nel tempo

Che acerba gli rivolse una parola ».

Anche sarà dopo la morte mia

Maledizione, chè il mio nome allora

Sarà d'uom vecchio senza fede; e s'io

Per la sua man cado trafitto, nulla

Dell’onor prisco e de l’antica gloria

Al Zabùl resterà. Sarà deserta

Di Destàn la semenza, inclito figlio

Di Sam antico, e niun per questa terra

Del Zabùl glorioso il chiaro nome

Ricorderà. Ma le parole mie

Oneste e acconce dopo me dirannosi —

Ne l'assemblee de’ forti. Oh! se restasse

Una sol cosa che accennar dovessi,

Solo il pensier che non la dissi, l’alma,

Dubbio non è, mi toglieria dal core.
Poi disse a quell’altero : Ecco! nel viso

Il mio pensiero mi fa smorto. Oh! tanto

A che parlar de’ ceppi tuoi? Davvero!

Ch’io temo sì che da cotesti ceppi

Non t’incolga gran danno, ove non sia

La parola del ciel diversa e nuova,

Chè sopravanza opinion di noi

Il ciel rotante. Ma tu accogli sempre

Il consiglio dei Devi e non accogli

Con sapienza una parola amica,

Poi che del viver tuo molti non furono

Gli anni fugaci e del tuo re gl’inganni

E l'opre tristi non conosci. Semplice


<pb n="5.349"/>
— 349 —

Tu se’ di cor, nè molta esperienza

Hai tu del mondo. Sappi adunque omai
Che il tuo dolor secretamente agogna

Il padre tuo. Poi che non ebbe ancora
Del suo trono stanchezza e del suo serto
Prence Gushtaspe in tanti giorni e in tanto
Volger di sorti, a correr ti costringe

Per l'ampia terra e in ogni mal ti adduce
Per trista voglia. A questa terra solo
Egli volse un pensier, fe’ del suo senno
Ascia e fe’ scure della mente sua,

Chè, fin che in terra non sarà un illustre
E valoroso che da te non volgasi

Nella battaglia a dietro, anzi ti tocchi
Grave danno da lui famoso in guerra,
Intatto il trono imperial con quella
Corona sua gli rimarrà. Sì, dunque,
Maledir dovrem noi questa corona,

E fia giaciglio ad un di noi la terra

Dopo sì lungo favellar! Tu intanto
L’anima mia vituperando vai.

Ma perchè, ma perchè non poni il core
A più giusta dimanda? Ecco! rancura

A te stesso fai tu con la tua mano,

Se pur non ti si squarcia il cor nel petto
Da colpir di nemico. Oh! mio signore,
Lascia, deh! lascia questo vampo, e in tanto
. Di sventura periglio oh! la tua voglia
Non seguitar così! Di Dio, del volto

Di me pur anco, abbi rispetto, e grazia

A te medesmo non niegar! D'assalti
Necessità non hai con me, non hai
Necessità di lotte e di tenzoni

E d’impeti con me fra l’armi in giostra.
Ma il fato avverso co’ gagliardi tuoi

Qui ti sospinse per che morte avessi


<pb n="5.350"/>


— 350 —

Da questa mano mia, perchè restasse

Tristo nome di me per l’ampia terra.

Deh! tocchi a re Gushtàsp cotesto fine!
Isfendiàr da la cervice eretta

Come l’udì, rispose : Inclito e grande

Rùstem guerrier, vedi che disse un giorno

Antico sapiente, allor che all’alma

Alto senno congiunse: « È stolto il vecchio

Che inganni ordisce, anche se invitto sempre

E saggio molto ». E veramente inganni

Tu ordisci a me, per toglierti dal collo

La tua gogna servil. Brami che quale

Ascolta ciò da te, creda alle tue

Parole astute e dica poi: « Davvero!

Venne Rùstem a lui con lieta offerta

D'ospitarlo e glien fe’ giocondo invito

E di speme il colmò », — perchè poi dicasi

Di me, di me, che nobile consiglio

In cor non ebbi e che tu se' prudente

E autor di bene. E: « Da que’ detti onesti

Dispettoso voltò la fronte sua

Il nostro duce, ch’ei da l’altro nulla, |

Nulla ottenea fuor che battaglie. Ancora

Ei disprezzò di Rùstem la preghiera

Ed ebbe contro a lui la lingua sua

Piena d’acerbi detti». È questa intanto

La mia parola: Per corone o serti

Dal cenno del mio re non io la fronte

A dietro volgerò. Da lui, nel mondo,

Bene e male m’attendo; è in lui soltanto

Il paradiso, è in lui l'inferno mio.

Ma a te quel cibo che prendesti, venga

A crescerti vigor, morda e conquida

I tuoi nemici. Al tuo castello intanto

Lieto ritorna e quanti detti udisti

Colà ripeti, indi t'appresta, e l’armi


<pb n="5.351"/>
— 351 —

Ordina de la pugna, e di cotesto
Non favellar. Vieni dimani all’alba
E t’accingi a l'assalto e l’opra mia
Non indugiar da questo istante. In chiuso
Campo, dimani, vedrai tu che fosca
Dinanzi agli occhi tuoi si fa la terra,
Conoscerai che sia de’ valorosi
La gagliarda tenzon, che sia davvero
Di contrasti e di pugne un di fatale.
Rùstem gli disse: Eroe che ami la gloria,
Poi che tale è desìo che in cor ti.venne,
T'ospiterò sedendo alto in arcioni
A Rakhsh veloce, e con l’ascia e la clava
Ti guarirò da tanto vampo. Udisti
Là, nella terra tua, fede ponendo
In chi tel disse, che non mai de’ forti
L’acuto ferro in sanguinoso assalto
Ha forza contro Isfendiàr. Vedrai,
Diman vedrai dell’asta mia la punta
E le attorte mie redini, e l’assalto
D'allora in poi non cercherai tu in campo
Con uomini fra l’armi incliti e forti.
Del giovinetto eroe tutto d’un riso
Fu pieno il labbro. Oh si! dal rider suo
Vinto sentissi Rùstem battagliero !
Eroe che ami tua gloria, ecco, gli disse
Isfendiàr, precipitoso in questa
Contesa nostra ben sei tu! Dimani,
Come verrai nel contrastato campo,
Dell’opre degli eroi vera ed aperta
Contezza avrai. Non io son quale un monte,
Nè qual montagna è sotto a me un destriero.
Solo son io, nè genti ho meco, e, fuori
Di quel nome di Dio, nessun aiuto
Ho da colpir di ferri e di saette.
Ma se il tuo capo toccherà la morte


<pb n="5.352"/>
— 352 —
Dalla mia clava, per dolor del core
Piangerà la tua madre; e se nel campo
Ucciso non cadrai, di ceppi avvinto
Al sire ti addurrò, perchè uno schiavo,
Quale sei tu, non osì in campo d’armi
Col suo prence e signor tentar la pugna.'

XII. Ritorno di Rustem al castello.

(Ed. Calc. p. 1196-1200).

Come uscì dal ricinto il valoroso,
Dinanzi da l’entrata ei stette alquanto
In piedi e fermo e al drappo che la regia
Tenda cingea, così si volse e disse:
O di speranza dolce ostel, beato,
Beato il giorno che Gemshìd regnante
Abitò in te! Felice eri nel tempo
Di Fredùn battaglier, felice al tempo
Di Minocihr e fausto e benedetto
Ai giorni di Kobàd che il mondo empiea
Dell’opre sante di giustizia! Ancora
Di re Kàvus al tempo eri felice
E ai giorni di Khusrèv che l’orme in terra
Fortunate stampò! Ma quei che or siede
Sul trono tuo non degnamente, chiusa
Di cortesia tiene la porta. — Udia
Principe Isfendiàr quelle parole
E venne a piedi appo quel grande illustre.
Dissegli allor: Perchè ti crucci, eroe
Da' bei consigli, con la chiostra mia?
A questa terra di Zabùl imporsi
Nome, con sapienza, si dovria
Di casa degli omei. Che se dell’ospite
L’ospitato qui è stanco, ecco ei ne mena
Con vituperi su la lingua il nome.


<pb n="5.353"/>
— 353 —

Poi disse a quel recinto: E fu stagione
Che accoglievi Gemshìd ne’ tuoi recessi,
Ma lasciava di Dio, signor del mondo,
Gemshid la via, nè però vede un giorno
Sereno mai, nè vede il paradiso
E la sua gloria. Anche nei di che prence
Era Fredùn, per la nemica sorte
Nuvola fosca s’aggravò sul trono,

E di re Minocìhr dal tempo antico

A quello di Kobàd, nessuno in mente
Legge si avea di Dio. Ne' giorni poi
Che per Kàvus regnante eri difesa

E loco d’ombra a’ valorosi, ei volle

I secreti di Dio per l’alto cielo
Investigar, volle mirar le stelle
Veracemente, e fu la terra intorno

Da confine a confin piena di mali

E di rapine, di volanti frecce

E di spade lucenti. Or ti possiede

Re Gushtàsp valoroso, a cui sta innanzi
Sapiente Giamàsp. Da questo lato

Gli si asside Zerduùsht, col Zendavesta
Pi paradiso a lui disceso, e posa
Dall'altro lato Beshutèn, un forte

Di nobil core, che l’avversa o amica
Sorte non cerca per la terra, e innanzi
Inclito Isfendiàr gli sta pur anco,

Per cui s’allieta ne’ suoi moti arcani
L’instabil sorte. Degli amici suoi

Per lui rivive il cor, ma de’ malvagi.
Schiava gli è l’alma per timor che sentono
Della sua spada. — Valicò la soglia

Il prence cavalier, ma dietro a lui
Guardava Isfendiàr. Come da lui
Rùstem si tolse, ei fe’ queste parole

A Beshutèn: Nascondere non vuolsi




<pb n="5.354"/>
— 354 —

Valor di prodi e nobile fermezza.

Mai come questo un cavalier non vidi,

Nè come questo un palafren! Ma quale

Si leverà l’assalto di domani,

Veramente non so. Qual furioso

Elefante che ascese in su la vetta

Del Gang, egli è davver, quand’egli viene

Con l’armi sue nella battaglia. Avanzano

La sua statura maestà del volto

E portamento. Ma ch'ei vegga a un tratto

Dimani il suo cader, temo d’assai!

Che se questo mio cor per l'amor suo,

. Pel far cortese, m’arde in sen, non io

Dal comando di Dio volgerò il core

In altra parte. Allor che al fatal campo

Domani ei scenderà, fosca la luce

Del dì sereno gli farò. Se poi

Fine ei recasse al viver mio? Chi vede

Qual esito si avrà quest'avventura?
Dissegli Beshutèn : Tu ascolta un detto,

Che sempre ti dirò: « Fratello mio,

Non far! non far! ». Ma ciò che dissi innanzi,

Anche ti dico, nè sciorrò giammai

Da verace pensier questo mio core.

Non offendere alcun! Libero un forte

Non chinerà pel suo dolor la fronte,

Non per l'offesa. Dormi in questa notte,

E al primo albor, senza guerrieri, ascendi

Al castello del prode. Oh! ci sia dato

Un lieto giorno in quel beato ostello

Seco veder, per ciò ch’ei cerca e dice,

Rispondendo così! Per l’ampia terra,

Tra servi e prenci, tutte son leggiadre

L'opere sue, ned ei volge la fronte

Dal tuo comando, e quel suo cor ben veggo

In obbedirti lealmente fermo.


<pb n="5.355"/>
— 355 —

Ma lu perche taffanni e l'ira tua

Susciti e l'odio? Deh! ti monda il core

Dal pensier della guerra e gli occhi tuoi

Purifica dall’ira! — Ecco, rispose

Isfendiàr, nell'angolo degli orti

Sorgon le spine! — E aggiunse poi: Non bello

È veramente che così favelli

Uomo d’intatta fè. Che se d’Irania

Sei consiglier, se tu se’ l'occhio e il core

E l'orecchio de’ forti, oh! come puoi

Bella estimar cotesta via, prudenza

Assecondar con manifesta offesa

Del nostro re? Dispersa ogni fatica

Vassene al vento, ogni travaglio perdesi,

E ingiusta sembra di Zerdùsht la fede,

La fè, che ci comanda: « Ecco! dal cenno

Del suo prence e signor qual si diparte,

Nella chiostra infernal reca il suo seggio ».

Eppur, dicendo vai: « Sii peccatore,

Non ti curar di questo di Gushtàspe

Comando reo ». Davver! che così parli!

Ed io come il farei? A tue parole

Il sì non dirò mai. Che se tu temi

Per la persona mia, quest’oggi stesso

Il tuo timore io troncherò. Nel mondo

Mai non morì qualcun senza che il fato

Ciò decretasse. Morì tal, che nome

Di grande non avea, più veramente.

Dimani, vedrai tu nel fatal campo

Qual darò segno di valor, giostrando

Con questo alligator fero e pugnace.
Beshutèn gli dicea: Famoso eroe,

Così tu parli del tuo assalto. Eppure,

Quando giugnesti con la clava e l’arco,

Iblis malvagio contro a te nemico

Ancor non era. Ma del cor la via


<pb n="5.356"/>
— 356 —

Ora hai dischiusa a’ tristi Devi e il detto

Di chi t'è guida e consiglier, non odi.

Veggo oscuro il tuo cor, veggo la mente

Piena di vampo, e queste vesti attorno

Mi fo cader per fiera doglia a brani.

Come, oh! come farei per che dal core

In un sol tratto via fugar potessi

Il timor che l’opprime? E qui son due,

Pugnaci e forti, due leoni in guerra,

Di fermo cor! Come saprei di quale

D’esti gagliardi umiliata al suolo

La persona cadrà? — Non gli rispose

L'inclito sire; la sua mente piena

Era di vampo, pieno il cor di doglia.
Quando Rùstem ascese al suo castello,

Nullo riparo alla iattura sua

Ei non vedea fuor che ne l’armi. Accanto

Zevàreh gli venia. Smorto nel viso

E turbato del core ei lo scoverse,

Ma Rùstem gli dicea: Va, tu mi reca

L’indica spada e la corazza mia,

L'elmo di guerra. La gualdrappa ancora

Forte e robusta qui mi reca e il laccio

E l'arco mio, la ponderosa clava

E di tigre la spoglia. — Indisse ratto |

Quanto il prode accennò, Zevàreh illustre,

E il tesorier quell’armi gli recava,

Da’ ripostigli le togliendo. Allora

Che Rùstem battaglier vide quell’armi,

Versò di pianto alcuna stilla e trasse

Dal profondo del cor grave un sospiro,

E così disse: Arnese mio di guerra,

Dalle battaglie per un lungo tempo

Ti riposasti! Fermo sta, chè impresa

Or ti tocca novella, e in ogni assalto

La difesa a me sii di mia fortuna.


<pb n="5.357"/>
— 357 —

Tale è battaglia, in cui verransi incontro
Due leoni ruggenti, ambo animosi,

A contrastar. Ma che farà, qual cosa
Isfendiàr mi recherà ? qual gioco,

Entro a le fauci d’ostinata pugna ?

Di Rùstem battaglier quelle parole
Destàn bene ascoltò. Di quel vegliardo
Ratto la mente s’ingombrò di molti
Pensieri, ed ei dicea : Famoso eroe,
Oh! che dicesti mai, se l’alma mia
Tutta sì turba? In tutti i giorni tuoi,
Quando sedevi su l'arcion fra l’armi,
Altro non eri che di fermo core
Un uom semplice e onesto. Alta levavi
Al precetto dei re l’inclita fronte
E sempre da dolor libero e scevro
Avevi il core. Nè temevi allora
Di leoni o di draghi, e dal tremendo
Colpir de la tua mazza ai tristi Devi
Scampo non era. Che al suo fin precipiti
La tua giornata, che in letargo caggia
La tua fortuna, temo sì! Deh! forse
Il rio nemico schianterà dal fondo
Il seme di Destàn, morte alla terra
Le donne batterà co’ piccioletti
Infanti nostri! Che se tu pugnando
Ucciso vai per man d'un garzoncello
Qual è cotesto Isfendiàr, non terra,
Non acqua rimarrà per le campagne
Deserte di Zabùl, depresso loco
Ogni sua altezza diverrà. Ma questo
Alto periglio se da te gli tocca,
Inclito e grande non sarà più mai
Il nome tuo. Ciascun coteste fole
Andrà dicendo e torrà gloria al tuo
Eccelso nome, e si dirà : « Costui


<pb n="5.358"/>
— 358 —

Un sire trucidò fanciullo ancora,

Perchè severo favellò con lui ».

Deh! figlio mio, tu restagli dinanzi

Sì come servo in piè. Se no, disgombra

Da questo loco, e in angolo deserto

Vanne dal suo cospetto, in loco ascoso,

Là ’ve non oda alcun del nome tuo

Il suono in terra. Per cotesto male

L'anima tua s’infosca, e tu ben déi

Da cotesto guardati inclito sire

De l’ampia terra. Ma le tue parole

Redimi innanzi a lui con studio e cura

E con tesori, la nemica scure

Non anteporre a splendida parvenza

Di cinese broccato. Anche tu reca

Incliti doni a’ prodi suoi, te stesso

Anche redimi con elette cose,.

Con offerte, da lui. Quand'egli poi

Dell’Hirmènd si discosti dalla riva,

Tu balza a Rakhsh, eccelso palafreno,

Tosto in arcioni, e ratto che sicuro

Sarai del prence, a Dio ti prostra innanzi

Sul deserto sentier, prega che alfine

Dell’iranio signor tu vegga il viso.

E s’egli ti vedrà, come potria

Farti opra indegna, e nell’iranio sire

Come regger potrebbe opra non. bella?
Vecchio, non estimar coteste cose,

Rùstem gli disse, con sì poco senno.

Anni seicento fra gagliarde imprese

Passarono su me, molto di male,

Molto di bene trasvolò su questo

Eretto capo mio. Giunsi tra i Devi

Del Mazènd e toccai de’ cavalieri

Dell’Hamavàr gli assalti, e la battaglia

Assaggiai di Kamus, del re di Cina,


<pb n="5.359"/>
— 359 —

Cui sotto al palafren tutta la terra
Scossa tremava. Ed or, s'io qui mi fuggo
Da Isfendiàr, lascia roseti e ostelli

Che hai nel Sistàn! Per la forza di Dio,
Eterno altor, che temo io di Gushtàspe?
D'Isfendiàr che temo, ove pur tante
Fiate ebbi vittoria in mie battaglie,

E il cerchio de la luna intenebrai

Con la polve del campo? In fatal giorno
D’armi e di pugna, ove mi cingo al petto
La mia spoglia di tigre, irta e villosa,
Dinanzi a me che val di forti un campo,
Che son dinanzi a me, furenti in giostra,
A cento a cento gli elefanti? Or io,
Quali dicesti a me, feci ben molte
Preghiere e innanzi a lui del servir mio
Il libro recitai. Ma tutti ei vuole

I miei detti spregiar, torce la fronte

Da sapienza e da consiglio. Oh! il capo
S'ei volesse abbassar da quell’altezza

Là fra le stelle e mi recasse almeno
Dolce un saluto quell’altero spirto,
Gemme e tesori non vorrei da lui

Per trista voglia risparmiar, non clave,
Non ascie o ferri, non guerresche maglie.
Di quante dissi a lui parole acconce,

A niuna ei pese il cor, sì che rimase,
Dopo tanto parlar, vento soltanto

In nostra mano. Che se meco assalto

Ei fa domani, di sua dolce vita

Non crucciarti nel cor, ch'io nella mano
Acuto un ferro non torrò, ma solo
Entro al mio laccio coglierò quel capo
Inclito e altero. Le disciolte redini

Non volgerò pel fatal campo, ed ei

Non vedrà colpi di sonante clava,


<pb n="5.360"/>
— 360 —

Non colpi d'asta; ma vogl’io nel campo

La via sbarrargli. Il prenderò con forza

Alla cintura, e in uno stretto abbraccio

Il toglierò da l’alta sella e prence

Il farò in loco di Gushtàsp. Qui voglio

Recarlo, sì, per adagiarlo in trono

Con tutta pompa, e allor tutte le porte

De’ miei tesori gli aprirò. Tre giorni

Poi che fia stato ospite mio, nel quarto,

Allor che alto pel ciel quest’'almo sole

Che illumina la terra, il bruno velo

Via da sè gitterà, quando la coppa

Di fulgido rubino all’oriente

Si mostrerà, mi stringerò con lui

Rapidamente la cintura e seco

Di qui n’andrò a Gushtàsp. Su quel reale

Inclito seggio di candido avorio

Seder farollo e gli porrò sul capo

Il diadema che de’ cuori è luce.

Indi, qual servo, nel cospetto suo

Starommi accinto, e niuna cosa mai

Disierò fuor che la dolce voglia

Di prence Isfendiàr. Tu sai che feci

Dinanzi al trono di Kobàd per inclita

Virtù di prode, e tu il rammenti ancora.

Ei sì nel mondo diede forma a questa

Possanza mia, diè forma al dritto e al nome

Di mia grandezza. E tu comandi e vuoi

Ch'io mi nasconda o i ceppi di costui

Al suo comando riverente accolga?
L'antico Zal delle parole sue

Sorrise e scosse mestamente il capo,

Per alcun tempo in suo pensiero assorto.
Ma disse poi: Non è principio, o figlio,

Alle parole che dicesti, e fine

Manifesto non è. Se questi detti


<pb n="5.361"/>
— 361 —

Udissero gli stolti, alle indigeste
Parole tue porrebber fede. Intanto
Vai tu dicendo: « Ben ricordi, o padre,
Ciò ch'io già feci per virtù di prode
Innanzi al seggio di Kobàd ». Ma stava
Prence Kobàd nella miseria sua
Sulla montagna, e non avea corona,
Non tesori, non seggio e non monete.
Or tu, di fronte a regnator d'Irania
Non ti piantar, ch'egli è signor di forti
Ed ha prudenza ed ha tesori antichi;
D'Isfendiàr non porti a fronte. Il sire
Di Cina ancor ne incise il nome illustre
Sovra i suggelli suoi. Ma tu ti vanti
E gridi: « Io sì, da l’alto del destriero
Il leverò; strettolo al sen, recarlo
Vogl’io di Zal nella dimora! » Un vecchio
Queste cose non dice, e tu non dèi
Aggirarti così di rea fortuna
Presso la porta. Ogni consiglio mio
Qui già t'ho detto. Il medita pensoso,
Magnanimo signor di forti in guerra.
Ciò disse e umiliò la fronte al suolo
E fe’ suoi voti a Dio. Signor possente,
Dicea pregando, la nemica sorte
Tu distorna da noi! — Fin che sul monte
Il sol non ascendea, dalla sua prece
Non sorvenne stanchezza alla sua lingua;
Come il giorno spuntò, vestì l’arnese
Rùstem, e su l’arnese alla persona
D’uccisa tigre fe’ la spoglia schermo.


<pb n="5.362"/>
— 362 —

XII. Combattimento di Rustem e d’IsfendyAfr.

(Eà. Cale. p. 1200-1208).

Avvinse un laccio al balteo de la sella,
Saltò sul suo destrier che d’elefante
Avea l'aspetto. Comandò che accanto
Zevàreh gli venisse. Oh! de’ suoi prodi
Molte parole ei fe’. Vanne, dicea;
Dell’esercito mio l’ordinatore
Qui mi sarai; m’attendi in piè su l’alto
Della collina che d’arena è sparsa.

Zevàreh andò, raccolse i valorosi
Là della pugna al fatal campo, a quella
Palestra di valor. Con l’asta in pugno
Anche sen venne Rùstem battagliero,

E come uscì dal suo castel, gridavagli
Benedizioni l’accorrente esercito.

Deh! si dicea, privo di te, signore,

Non resti mai quel tuo destrier gagliardo,
Non la tua sella, non la clava! — Ratto
Rùstem si mosse, ed eragli da tergo
Prence Zevàreh, che valor di prode

Avea nel regno di quel forte in guerra.

Così discese fino all’alte spiagge
Dell’ Hirmènd risonante, e il labbro suo
Pieno si avea di detti concitati
E l’alma oppressa. Ivi lasciò l’esercito
Col fratel suo per irne a quella schiera
Del prence iranio; ma sì disse in pria
In secreto a Zevàreh: Io di quel tristo
Che di Devi ha costume e nascimento
Ebbe non chiaro, dal vicino assalto
La mano accorcerò, la via schiudendo


<pb n="5.363"/>
— 363 —

A quell’anima sua verso la luce.

Ma temo sì che contrastar con seco

D’uopo mi sia; nè che avverrà, ben veggo

Dopo cotesto. Or tu qui sta, qui tieni

La falange de’ miei, ch’io già men corro

A veder ciò che recami fortuna

In questo giorno. Che se in ira e vampo

Il trovo ancora, di Zabùl non certo

A me i gagliardi chiamerò, ma solo

Con la persona mia l’orrido assalto

Mi cercherò, ch'io già non vo’ l’offesa

D’alcun de’ nostri o il danno. Ove poi scenda

Isfendiàr con le falangi sue

In aperta tenzon, di farti cenno

Sarà mia cura, e non tardar tu allora.

Chè andrà pur sempre per vincente fato

Contento l’uom che ha sempre in cor giustizia.
Così dicendo, rapido e veloce

‘ Sospinse il palafren dell’acque all’orlo,

Furiando e fremendo. Ei valicava

Rapido il fiume ed occupava il colle,

Meravigliando nel cor suo di tante

Cose diverse di quaggiù; ma poi

Mandò una voce e disse: Eroe gagliardo,

Isfendiàr, l’emulo tuo già venne.

La gran faccenda tu prepara! — Udiva

Isfendiàr di quel leon belligero,

D’antica età, l’imperioso cenno

E dava un riso e rispondea: Da tempo,

Ecco! già m’apprestai, fin da l’istante

Che in piè balzai da’ sonni miei. — Fe’ cenno

Che l’elmo gli recassero e l’usbergo,

L'asta e la clava sua che di giovenca

Il capo avea. Sul petto il rilucente

Usbergo ei cinse, l'elmo imperiale _

Si pose in fronte e comandò che al suo


<pb n="5.364"/>
— 364 —

Bruno destrier posta la sella, innanzi
A lui prence e sovrano il conducessero.
‘Il suo bruno destrier come rivide
L'eroe pugnace, per vigor, per forza
Insita in lui, piantò nel suol l’estrema
Punta de l’asta e s’avventò in arcioni
Sobbalzando dal suol, quale si gitta
Il leopardo su l’eretta schiena
D'un ònagro fuggente e l’alma timida
Ne scompiglia e ne turba. Oh! qual ne avea
La sua gente stupor! L'’inclito eroe
Benedicean meravigliando. Allora
Ei dal campo movea. Come fu presso”
A Rùstem battaglier, tosto che il vide
Là solitario al palafreno in sella,
A Beshutèn da l’alto del destriero
Si volse e disse: Contro a lui non voglionsi
Alleati o compagni. Ei venne solo,
E soli andremo noi, da questa valle
Salendo al colle. — Beshutèn gagliardo,
Inclito e prode, a’ valorosi in guerra
Almo sostegno, ritornossi a dietro
Con l’esercito allor. Ma da lontano
Quando Rùstem vedea l’iranio prence,
Rùstem credea che un monte incontro a lui
Così movesse a un palafren sul dorso;
E di tal guisa ambo gli eroi nel campo
Là s’incontràr, che detto avresti allora
In quell’istante via fuggir dal mondo
La gioia de’ conviti e l'esultanza.
Giovane e vecchio come fùr vicini,
Ambo gagliardi, due leoni in giostra
Dal capo eretto, un risonante grido
Ambo cacciàr dall’alto de’ corsieri.
Allor, detto avrestù che il fatal campo
Nell’imo si fendea. Rùstem primiero


<pb n="5.365"/>
— 365 —

Ad alta voce così disse: O- prence

Di lieto cor, di sorte amica, tanto

Non aizzarmi ed a quest’ira tua

Tanta industria non porre! Apri gli orecchi

A chi più sa, una volta! E se tu vuoi

Una battaglia e sangue sparso e accorrere

Di combattenti e un avvinghiarsi in lotta,

Dimmi che di Zabùl tutti qui meni

I cavalieri che verran co’ fulgidi

Usberghi di Kabùl. Tu pur fa cenno

A’ tuoi forti d'Irania, onde si scerna,

Qui si scerna davver gemma lucente

Da vil moneta. I nostri in questo campo

Giostrar faremo, qui per alcun tempo

Indugieremo riposando; intanto,

Sangue si verserà qual’è tua voglia,

E in fiera guisa qui sarà contrasto.
Isfendiàr così gli diè risposta:

Tante inutili fole a che sì a lungo

Vai ripetendo? Ti levasti all'alba

Dal tuo castello e da cotesto colle

Mandasti invito a me. Deh! perchè tenti

Or d’ingannarmi? Hai tu veduta adunque

Avvicinar la tua rovina? A noi

Qual è mai d’uopo d’un assalto fiero

De’ prodi del Zabul? che val la guerra

Del Kabùl con Irania? Oh! tal costume

Unqua di me non sia, chè assai disdice

Alla mia intatta fè l’opra nefanda,

A morte consegnar gl’Irani in guerra

Per ch’io mi ponga la corona in capo

Quaggiù restando! In ogni tempo, sai?,

Ch'io fo la guerra, vado il primo, ancora

Se mi raggiunge disperata lotta

Con indomito pardo. Oh! ma se d'uopo

Hai di compagni, qui li mena! D’uopo


<pb n="5.366"/>
— 366 —

Io non avrò nell’opre mie guerriere

Di compagni giammai. Dio m’è compagno

Fra l’armi in giostra, e per fortuna è lieta

L'anima ed ogni impresa mia. Di pugne

Avido sei, di lotte io son bramoso,

E però senza esercito restiamci

Qui a contrastar. Veggasi alfin per noi

Se orbo di cavaliero a le sue stalle

D’Isfèndiàr il palafren veloce

Ritornerà da questo loco, ovvero

Se di Rùstem eroe senza il signore

Tornerassi il destriero al suo castello.
Fecero un patto i due guerrieri: « Niuno

Aiutator nell’ostinata lotta

Qui a noi sarà ». — Cercarono l’assalto

Subitamente e all’eroica tenzone

I forti s'apprestàr. Molto con l'aste

Contrastarono in pria, molto di sangue

Per gli arnesi versàr laceri e sfatti,

E come insiem volarono in ischegge

L’aste ferrate, ai brandi rilucenti

Recarono la man, nè v’era scampo,

E fieramente la cervice altera

Nell'assalto levàr, correndo a destra

Ed a sinistra, in ogni parte. Ratto

Per vigor degli eroi, pei risonanti

Colpi calati da le man de’ prenci,

Ruppersi i ferri poderosi, e quelli,

Stendendo il braccio rapidi all'istante,

Dall’arcione staccàr d’un moto istesso

Le ferree mazze. Ministràr tremendi

Colpi di clava, come allor che scendono

Sassi ronchiosi da montana vetta

Precipitando; attizzàr l’ire i due

Come leoni furibondi in giostra,

Tempestando a vicenda lor persone


<pb n="5.367"/>
— 367 —

Di fieri colpi. Ma s'infranser tosto

Le clave ponderose ove s’innesta

Il manico, e la man de’ valorosi

Da l’opra si cessò. Pur si ghermirono
De’ cinti al cuoio, e i rapidi destrieri
S’'impennàr sollevando il colmo petto.

Sì, sì, con gran vigor que’ due gagliardi,
Dal capo eretto e valorosi, il cinto
Traeano a sè; questo su quello, e quello
Su questo, fea gran forza, e non crollava
De la sella sul culmo un sol dei due,
Come leoni indomiti. Divisi

Ne andaron poi pel contrastato campo
Corrucciosi gli eroi, fiacchi e smarriti

I palafreni, ed erano le spume

Sangue e polve sul labbro, e le corazze
Cadean con le gualdrappe a brani a brani.

XIV. Morte di Nîsh-Azer e di Mihr-nfîsh.

(Ed. Cale. p. 1203-1206).

Nell'ora che più lunga degli eroi
La battaglia si fea, quando tardava
Rùstem, figlio di Zal, nel suo ritorno,
Dal loco suo lo stuol de’ valorosi
Addur volle Zevàreh, ampio uno stuolo
Ferito al cor, bramoso di vendetta.
Rùstem ov’è ? gridò agl’Irani. In questo
Giorno fatale a che potremmo noi
Qui restar neghittosi? Oh! voi scendeste
Con Rùstem a pugnar! Davver! che dentro
D'alligator vi gittaste a la strozza
Con l’inceder superbo! E disiate
La destra incatenar del valoroso?


<pb n="5.368"/>
— 368 —

Deh! che sederci si disdice a noi

In questo loco di battaglie! — Sciolse

Zevàreh ad imprecar le labbra allor

E parole avventò superbe e fiere.
D'Isfendiàr si corrucciava il figlio,

Inclito cavalier, di palafreni

Incitator, giovane e bello. Nome

Erane Nush-azèr, principe a quella

Schiera di forti, nelle voglie sue

Soddisfatto. Adirossi quell’illustre

Contro l’uomo del Sigz, però la lingua

Ei scioglieva a imprecar con vili accenti,

Alto gridando: O l’uom del Sigz, o stolto,

Forse non sai che qual si nutre in petto

Candida fede, ogni superbo vampo .

Da sè gittando per virtù, si alleva

Nel comando dei re? Non ci permise

Principe Isfendiàr con questi cani

Di far battaglia. Or, chi potria distogliersi

Dal suo comando e dal consiglio? Rompere

Chi n’osa il patto? Ma se voi frattanto

Usate fellonia, se a la battaglia

Primi di noi la man stendete, ratto

Vedrete voi chi sono i valorosi

Con aste e ferri e ponderose clave!
Gridò Zevàreh a’ suoi: Dentro vi date!

E a’ lor fronti superbe una corona

Imponete di sangue! — Uscia Zevàreh

Dal loco suo, da sezzo a le sue schiere,

E per quel campo risonàr d’un tratto

Voci di guerra: « Dalli! dàlli ! ». Uccisero

D’Irani prodi un'infinita schiera.
Nush-azèr che vedea, la gran faccenda

Incominciò. Sul palafren balzava

Dal capo eretto e discendea stringendo

Indica spada nella man. Di contro


<pb n="5.369"/>
— 369 —

Un eroe, protettor de le sue schiere,
Prence di forti, savanzava allora.
Élva nome si avea, di palafreni
Incitator, di lieto cor, dal capo
Alto e superbo. Come lunge il vide
Principe Nush-azèr, stese la mano
E dal fodero suo trasse la spada
Subitamente. Su la testa un colpo
Sì gli sferrò, che dal cavallo a terra
Precipitava la bella persona
E Zevàreh spingea quel suo pugnace
Destrier nel campo e a Nush-azèr venia
Con queste voci: L’atterrasti, ed ora
Sta fermo e attendi, ch'io chiamar da senno
Cavaliero non soglio Élva caduto.
Zevàreh allor su l’eretta cervice
Il raggiunse de l’asta, e la persona
Di Nush-azèr cadea sul duro suolo
Giù rovinando. Principe sì eletto
Uccidea quel gagliardo e repentino
Contro il superbo era quel colpo, e solo.
Ratto che Nush-azèr inclito e grande
Cadeva ucciso, il dì sereno e chiaro
D’alto sembrò cader pe’ suoi gagliardi.
Ma il fratel suo (leggiadro giovinetto,
Che nome avea Mihr-nùsh) pieno d’affanno
Ebbesi il core e lagrimò. Si dolse
Di quest'uom che vibrava indiche spade,
Il cor trafitto, ed ei spronò il destriero
Che aspetto avea d’un elefante. Uscia
De le schiere dal mezzo a le compatte
File dinanzi, per dolor del core
Spumoso il labbro. Ma venia di contro,
Come elefante in suo furor, stringendo
Forte in la man d’indica tempra un ferro,
Ardito Feramùrz. Aspro ingaggiava




<pb n="5.370"/>
— 370 —

Con Mihr-nùsh un assalto, e da le opposte
Schiere frattanto de le genti avverse
Grido orrendo salia. Giovani e forti,
Di battaglie bramosi eran que’ due,
Uno figlio di re, l’altro un possente
D’anima eroica. Ivi però azzuffàrsi
Come leoni battaglieri, e colpi
Si ministràr scambievoli di spada
Con indomito ardor. Nel fatal campo
Era Mirh-nùsh impetiloso e ardente,
Ma contro a. Feramùrz ei non potea
Resister ne l'assalto. Un grave colpo
Ei di spada vibrò, pur disiando
Di toccar l’avversaro, anche gittargli
AI suol la testa, ma del suo destriero
La cervice ferì l’indica spada
Frrando il colpo, e caddegli dinanzi
Del suo veloce palafren la testa.
Allora Feramùrz ratto l’uccise
Pedone al campo, e rubicondo il suolo
Si fe’ di sotto per il sangue. Ucciso
Come vide il fratel Behmèn gagliardo,
Quando vide la terra a lui di sotto
Sciolta in poltiglia, a Isfendiàr, sul loco
Ove la fiamma de l’assalto ardea,
Andò correndo e gli mandò tal voce:
Deh! padre mio che hai l’anima serena,
Della gente del Sigz venne in battaglia
Guerriero stuolo. Ma due figli tuoi,
Nush-azèr e Mihr-nùsh, miseramente
Dalla gente del Sigz ebbero morte.
Tu ne l’assalto, noi nel duol; noi tutti
Giovani, prole di regnanti, siamo
Ne la polve caduti. Oh! l’ignominia
Per l’opre stolte rimarrassi in nostra
Inclita stirpe sempiterna! — Il core


<pb n="5.371"/>
— 371 —

Vigile dell’eroe pieno d'un’ ira.

Fecesi allor, di sospirosi accenti

Piene le labbra e di lagrime pieni

I fulgid’ occhi. A Rùstem così disse:
Figlio di Devi, a che dalla via dritta

E da giustizia e da leal costume

T'allontanasti? Non dicesti: «In guerra

I prodi miei non menerò »? Ma nullo

Hanno valor per te biasimo o lode,

Nè di me ti vergogni e non di Dio,

Signor del mondo, nè timor ti prende

Ch’ei non ti cerchi le peccata al giorno

Del suo giudizio! Nè sai tu che quale

Rompe la data fè, lode non toccasi

Fra le genti giammai. Del Sigz due prodi

M'hanno uccisi due figli e ancor non tolgono

Dall’opre triste il tristo cor. — Ne avea

Ben fiera doglia, come udì que’ detti,

Rustem, tremò come d’albero antico

Eccelso ramo e sì dicea, giurando

Per l’alma e il capo de l’iranio sire,

Pel sol, pel ferro e per quel di battaglie

Orrido campo: Non ingiunsi io mai

Cotesto assalto, e biasimo ed accuso

Chi l’inferì. Ma del fratello mio

Ambe le mani io legherò, chè al male

Ei sol fu guida. Anche le man da tergo

A Feramùrz avvincerò, dinanzi

A te, signor, fedele a Dio possente,

Il recherò. Per vendicar que’ due

Sì valorosi, tu gli uccidi. Intanto

Inutilmente non smarrir tuo senno

Pel tristo caso. — A Rùstem così disse

Isfendiàr : Di maestoso augello

Versar pel sangue d’un abietto serpe

Il sangue impuro, non è bello a noi.


<pb n="5.372"/>
— 372 —

Non è lecito a noi, non è di prenci

Dal capo eretto nobile costume.

E tu, malnato, a te provvedi; è giunto

Ed è vicino il tempo tuo. D'un dardo

Inchiovarti vogl’io ferme le cosce

Di Rakhsh al corpo e confonder con esso

Quale in vasello si confonde il latte

Con limpid’acqua, perchè d’ora in poi

Non osino versar de’ regi il sangue

Gli schiavi tutti! Che se resti vivo,

Ti avviricerò coteste mani e al sire

Ti recherò senza un indugio; ovvero,

Se cadi ucciso da le punte alate

De’ dardi miei, ti piglierai castigo

Dei dolci figli miei pel sangue sparso.
Da sì lungo sermon, Rùstem gli disse,

Che viene a noi fuorchè de l’onor nostro

Alta iattura? In Dio confida, in Dio

Poni la speme, ch’egli è guida a tutte

L’opre leggiadre! — Così disse e pose

Ben fermo Rakhsh, al loco suo splendente

Sì come stella, e mandò grido il forte,

Di regi serti donator, per voglia

Di sua vendetta. Preser gli archi i due,

Presero i dardi in legno, e da la faccia

Sparve del sole ogni splendor. Volarono

Acri scintille da le punte avverse,

E trapassàr le punte i rilucenti

Usberghi al petto. Fu cruccioso il core

D'Isfendiàr nella tenzon. Le ciglia

Fieramente aggrottava. Allor che mano

Egli all’arco poneva e alle saette,

Dalle sue punte non trovava scampo

(Dubbio non era) alcun guerrier. Con quelle

Freccie pennute che la punta aveano

Adamantina, carta era ogni arnese


<pb n="5.373"/>
— 373 —

Lor contrapposto. Oh sì! l’alata punta
Quand’ei lasciò dal pollice e dall’arco,
Trapassò di ferita alla persona

Rùstem e il suo destrier di pugne amante.
Isfendiàr giravagli correndo

Attorno attorno, sì che nulla i dardi

Gli fean che Rùstem avventava. Allora
Che dalla man del principe guerriero
Tutte balzàr le ferree punte e il corpo
Ne avea trafitto Rùstem valoroso

Col suo destrier, poi che i volanti. strali
Di Rùstem non colpian, meravigliava
Rùstem della tenzone. Fi forte ed inclito
Diceasi in cor: Davver! che gli è costui
Principe Isfendiàr di ferree membra!

XV. Ritirata di Rustem sul monte.

(Ed. Calc. p. 1206-1209).

Di Rakhsh le membra per le punte alate
Erano lasse; l’uom guerriero e il suo
Nobil leardo vigorosi e forti
Non eran più. Come cessàr da quella
Pugna ostinata Rakhsh e il cavaliero,

Il cavalier, qual uom che già si perde,
Ricorse all’arti sue. Balzò d’un salto

Da Rakhsh leggiadro come nembo al suolo
E volse al colle la sua fronte illustre

Di nobile guerrier. Tornava intanto

Alla sua casa Rakhsh ferito, reso

Al suo antico signor straniero omai.
Sangue scorrea di Rùstem da le membra,
E stanco ei si sentia, tremava tutta

Di Bisutùn la gran montagna. Rise


<pb n="5.374"/>
— 374 —

Isfendiàr come ciò vide, e disse:

Rùstem famoso, perchè mai scemava
Quel vigor d’elefante ebbro d’amore,

_ E perchè mai di ferro la montagna
Ebbe ferita da’ miei strali? Oh! dove,
Dove n’andò quella tua clava e quella
Tua virtù di guerrier? la tua possanza,
La tua grandezza entro la pugna? Al colle
Perchè sali fuggendo or che la voce
D’indomito leon da lunge udisti ?

Quello non sei per cuì piangeano i Devi
Sgominati da te, di cui pel ferro
Corruscante e tremendo avean rancura
Le belve tutte! Oh! perchè mai si fece
Timida volpe il nobile elefante,

Avido di battaglie, e dell’eroe

Si ritrasse la man dalla tenzone?

Ma di rincontro, tosto che partia
D'una punta trafitto, a’ suoi presepi
Velocemente Rakhsh. facea ritorno.
Zevàreh, che vedea di Rakhsh leggiadro
L'orme ben note, qual giugnea da lungi
Con la piaga profonda, ecco! oscurarsi
Dinanzi agli occhi suoi vide la terra
In un baleno! E discese piangendo
Al fatal loco de la pugna e vide
Rùstem piagato per le membra sue,
Vide che aperte, senza fascia attorno,
Eran le piaghe. Lèvati, gli disse
Ansioso, e monta il mio destrier, ch’io ratto
Mi vestirò per te l’armi guerriere.

Vanne, tu vanne da Destàn, rispose
L’eroe ferito, e digli sì che tutto
Sparve l’antico onor dalla famiglia
Di Sam antico. « Vedi tu qual resti,
Così dirai, schermo e difesa al mio


<pb n="5.375"/>
— 375 —

Dolente stato, alle ferite mie

Sì dolorose. Che se mai da’ colpi

Che Isfendiàr co’ dardi suoi m'inflisse,

In questa notte, per la mia fortuna,

Giungo il capo a levar, credo, o signore,

O antico Zal, che in questo giorno istesso

Rinato son dalla mia madre eletta,

Fra questa gente ». E tu, come disceso

Al castello sarai, tutta ti prendi

Di Rakhsh la cura, ch'io verrò di poi

S'anche lung’ora qui mi tengo e indugio.
Zevàreh si parti dal suo fratello

Velocemente e gli occhi tenne al fido

Destrier di Rùstem. Breve tempo allora

Isfendiàr attender volle, e poi

Queste voci mandò: Rùstem famoso,

A che a lungo ti stai su la collina?

Chi guida ti sarà ? Gitta quell’arco

Via dalla mano e quell’irsuta spoglia

D’uccisa tigre sciògliti dal fianco

E via togli da te! Pèntiti omai,

Porgi le mani a’ ceppi miei, chè male

Non toccherai da me! Così ferito

Ti recherò dal prence iranio e scevro

Di colpe ti farò per l’opre tue.

Che se cerchi l’assalto, il pensier tuo

A me disvela e scégliti un custode

Alla tua terra. Delle tue peccata,

Quante n’hai fatte, chiedi a Dio perdono,

Chè per tuo dimandar le colpe tue

Condonarti ei potrà. Deh! almen ti sia

Guida l’Eterno, allor che passerai

Da questa vita sì caduca e breve!
Rùstem rispose: È tardi omai! La mano

Da bene e da mal far traggesi a dietro.

Ma tu ritorna a’ prodi tuoi, chè niuno


<pb n="5.376"/>
— 376 —

Cerca battaglie in tenebrosa notte,

Ed io frattanto al mio castel paterno

Mi renderò. Colà, per alcun tempo,

Avrò quiete e riposo, e queste piaghe
Mi fascierò. Chiamando poi dinanzi

Li miei congiunti, Feramùrz, il prode
Zevàreh con Destàn, semenza eletta

Di Sam antico, e quanti hanno bel nome
Fra’ miei cognati, qual mi dài comando
Eseguirò, chè sta veracemente

Ne’ tuoi patti giustizia. — Oh! gli rispose
Isfendiàr che membra avea di ferro,

Oh! scaltro vecchio e temerario! Un forte
E grande se’ davver, sperto di tutte
L'opre guerriere, ma ben molte sai.
Astuzie e frodi e perfidi consigli.

L’un dopo l’altro, quegl’inganni tuoi
Tutti già vidi; ma la tua caduta

Or’ io voglio veder! Per questa notte

La vita in grazia ti concedo; e allora

Che al tuo castello sarai giunto, il tristo
‘ Desio di male oprar dentro al tuo core
Non vellicar, ma fa quante son cose
Che accogliesti da me, nè d’ora in poi
Farne con me dovrai parola. — Dissegli
Rùstem allora: Ben farò che incanto
Io trovi alcun per le ferite mie.

Come parti, si stette a riguardarlo,
Fin che l’inclito eroe lungi ne andava,
Principe Isfendiàr. Pien di ferite,
Rùstem il fiume valicò, sollecito,
Sollecito nel cor pe’ fieri colpi
De le punte mortali. E poi che il fiume
Fu giunto a superar qual navicello,
Benedizion di Dio chiamò dal cielo
Sul corpo suo trafitto. O Re, dicea,


<pb n="5.377"/>
— 377 —

D’alta giustizia, e santo, ov’ io per queste
Ferite mie perir dovessi, quale

Fra tanti prodi la vendetta mia

Si piglierà? chi assumerà la forza

Di questo core e il suo consiglio e il nobile
Real costume ? — Dietro gli guardava
Isfendiàr tuttora; e poi che il vide
Sovra l’arida sponda oltre quell’acque,
Così pensò: La gente un uom nol dice,
Chè un elefante generoso e forte,

Con fiero vampo, egli è! — Meravigliava
Principe Isfendiàr, così dicendo:

Dio creatore e giudice, tu fèsti
Quant’era in tuo desio! La terra e il tempo
Ordinasti tu sol! Ma grazia intanto
Questa gli è tua, Signor, che terra e tempo
E potestà creasti, anima in noi
Anche ponesti! Per te sol non ebbe
Su me vittoria ne l’orrendo assalto
Il gran figlio di Zal; l’incolse invece
Per questa mano orribile iattura.

. Pronunciati que’ detti, ecco! tornava
Il nobile signor. Grido levossi |

Da’ suoi recinti, e venne incontro a lui,
Con pianti e lai per Nush-azèr gagliardo
E per Mihr-nush, il nobile fratello,
Beshutèn valoroso. Era di polve

La chiostra sua real tutta cosparsa,
Eran le vesti lacere e squarciate

Di tutti i prenci suoi. Dal palafreno
Balzava allora Isfendiàr. La testa

De’ caduti suoi figli ei si ponea

In un dolce atto in grembo, e lagrimando
Così sclamava: O giovinetti eroi,

Dove n’andò vostr’'anima preclara

Da queste membra sì leggiadre? — Disse


<pb n="5.378"/>
— 378 —

A Beshutèn allor: Lèvati omai,
Non lagrimar su questi uccisi. Frutto
Non vegg’io, no, da spargere sanguigne
Stille di pianto, nè soverchio amore
Vuolsi apporre a la vita. E siam pur noi
Devoti a morte, giovinetti e vecchi,
E ci aiuti così nella partenza
Nobile senno! — Allor, dentro ad un’arca
Di fulgid’or, su fèretro di quercia,
Al re d’Irania incoronato i due
Figli estinti inviò. Mandò messaggio
Al padre ancora e disse: Ecco! quel ramo
Del tuo consiglio a recar frutti è giunto!
Gittavi un navicel ne l’onde infide, ©
Allor che servitù da quel gagliardo
Rùstem chiedevi. Ma poichè vedrai
Di Nush-azèr e di Mihr-nùsh la bara,
Alle offese d’altrui tanta non porre
Industria, come fai. Vivo è pur sempre
Isfendiàr; ma che gli rechi il fato,
Non so davver ne' brevi giorni suoi.

Si assise allor con doglia e con rancura
Al trono suo, di Rùstem le parole
Tutte in sua mente ricordando, e poi
Si volse e disse a Beshutèn: Si fugge
Da l’artiglio dell’uom di fermo core
Indomito leone. Oggi guardai
Dietro a Rùstem guerriero e contemplai
L'alta statura e la viril grandezza
Del fortissimo eroe. Féi lodi a Dio
Santo e possente, ond’è speranza in noi,
Ond’è sgomento, ch’egli il fe’ cotale,
Egli, altor di noi tutti. Oh! lode a Lui
Che la terra creò! Da quella mano
Di Rùstem battaglier venian ben molte
Opre leggiadre, e le saette sue .


<pb n="5.379"/>
— 379 —

Giugnean di Cina al mar. Traea dal mare
Gli alligatori, e i leopardi ancora

A sè traea con l’alito possente

Per il deserto. Eppur, con le mie freccie
Sì lo trafissi, che di sangue un lago —

Si fece in terra, ed egli a piè tornossi

Dal piano al monte e scese ratto al fiume
Con la corazza e con la spada. Uscia,
Ben che ferito, da quell’acque accolte,
Ben che di punte delle freccie mie

Pieno il corpo si avesse in ogni parte.
Ma già mi penso che alla sua dimora
Come ei fia giunto, l’anima preclara

Da quel castello salirà fra gli astri.

XVI. Richiesta d’aiuto al Sîmurgh.

(Ed. Calc. p. 1209-1213)

Ma di là raggiugnea Rùstem guerriero
Il castello natio. Lui vide il padre
In quello stato miserando, e allora
Ch’egli entrava al castel, tutta d'intorno
Gli si raccolse la famiglia, e pianti
Avean Zevàreh e Feramùrz ed alto
E cocente dolor per le ferite
Del valoroso. Ma Rudàbeh il crine
Dal capo si svellea, dietro a le voci
Di que’ piangenti percoteasi il volto,
E Zevàreh accorrea discinto ai fianchi
E la corazza e la villosa spoglia
D'uccisa tigre del trafitto eroe
Sciogliea dal petto. Su le porte sue
Sedettero in un gruppo i saggi antichi,
Quanti vivean per la sua terra. Allora


<pb n="5.380"/>
— 380 —

Ei comandò che quale avea scienza

Di medic’arti, innanzi gli adducesse

Il suo Rakhsh vulnerato, e si svellea

Destàn, ben che valente e sperto assai,

Il bianco crine, e il volto a quelle aperte

Piaghe accostava pietosamente

E dicea: Così adunque (ed io son vivo

E vecchio e stanco) qui dovea vedermi

Il dolce figlio mio? — Rùstem gli disse:
Dal lamentar qual frutto? Avvenne cosa

Per decreto del ciel ch’esser dovea-!

. Ma ben più grave assai toccami impresa,

E più d’assai quest’'anima tapina

N'è dolorosa! Ch’io davver, ne’ giorni

De le battaglie mie, per forza e ardire

Uomo non vidi quale è pur cotesto

Di ferree membra Isfendiàr! L’estreme

Parti ovunque toccai de l’ampia terra,

Ebbi di manifeste e di celate

Cose scienza, ed afferrai del Bianco

Devo l’alta persona e la battei

Distesa al suol come di salce ramo.

Le freccie mie le incudini sonanti

Soleano trapassar; targa nemica

S'elle avean contro, lieve cosa e vile

Parean tenerla; ed or, per quante volte

D’Isfendiàr battessi l’armi, tale,

Tale fu sempre qual se alcun forasse

Pietre con spine. Se vedean la mia

Spada lucente i leopardi, sotto

A cave rupi ad appiattarsi andavano

Presi d'alto terror; ma su quel petto

La spada mia non lacerò l'arnese,

Non lacerò su quella testa un brano

Di sue seriche fasce. E ben ch'io molte

Scuse facessi ancor, quello di pietra


<pb n="5.381"/>
— 381 —

Insensibile cor d’alcuna luce

Per confortar, nulla da me quel tristo

Fuor che male cercò, nelle parole,

Nell’opre sue, nel molto orgoglio. Grazia

Di Dio m'è questa che la notte venne

Rapida, oscura, e gli occhi suoi per l'ombra

Si fecer torbi, ed io del tristo serpe

‘Da l’artiglio scampai. Davver ! che noto.

A me non è come poss’ io di scampo

Ricercarmi la via! Giusto pensando,

Questo è solo consiglio, il piè dimani

Lungi portar dal fido mio destriero

E in loco andarne ove di me non trovi

Indizio alcuno Isfendiàr. Nemiche

Teste egli atterri nel Zabùl frattanto,

Chè al fine gli verrà dell’opra trista

Alta stanchezza, ben che tardi in lui

Sorvenga sazietà dell’opre infide.
Ascolta, o figlio mio, Zal gli dicea.

Poi che giunsero al fin le tue parole,

Abbi senno e m'’ascolta. Ogni altra cosa

Quaggiù nel mondo ha la sua porta, sola

Tolta la morte, chè ben altro varco

Ella si schiude. Or io conosco e vedo

Difesa eletta in ciò, chè ratto in questo

Chiederò aita dal Simùrgh. In questo

A me guida ei sarà d’oggi in avanti,

E intatta a noi la patria terra e questo

Confine resterà. Se no, di mali

Pieno sarà l’antico regno, colpa

Di prence Isfendiàr che il male approva.
Come accordàrsi in quel consiglio ìî due

Prenci guerrieri, a una montana vetta

Andò, nobil campion, Zal valoroso

E si portò dal suo castel tre accesi

Bracieri suoi. Ne andarono con lui


<pb n="5.382"/>
— 382 —

Tre valorosi di gran senno. Allora

Che su la cima de l’aereo monte

Giunse l’incantator, trasse una piuma

Da un drappo avvolto ed avvivò la fiamma
Entro a’ bracieri, e su la fiamma ardente
Di quella piuma un picciolo brandello
Arse con cura. De la notte ombrosa

Già si passava una vigilia, e detto,
Detto avrestù che l’aria intenebrava.

Zal dall'alto guardò subitamente,

E vide balenar per la presenza

Vicina del Simùrgh l’aria all’intorno

In nuova guisa, chè dal cielo aperto
Ratto che volse il divo augel gli sguardi,
E vide lampeggiar la fiamma ardente

E sedervi da presso il valoroso
Costernato ed afflitto, in giù discese

Da l’alto loco suo fino al terreno

Ove la fiamma ardea. Da quella cima
Ratto che il vide, gli fe’ laudi assai
Principe Zal ossequioso, e tutti

Dinanzi a lui d’incensi e di profumi

I bracieri colmò. Di pianto un fiume
Per la doglia del cor giù per le gote
Egli versava, allor che sì l’inchiese

Il divo augello: O re, che mai t'avvenne
Se alta necessità di suffumigi

Sì ti toccava? — Gli rispose il prence:

Il mal che giunse a me per opra trista
Di malnato guerrier, tocchi, deh! tocchi
Il mio nemico! La persona eretta
Di Rùstem, cuore di leon, piagata
Fu ne l’assalto, e pel dolor ch’ei mena,
Ne’ passi mei sentomi avvinto. In noi
Alto è sgomento per la vita sua,

E ciò ti basti, chè ferito prode


<pb n="5.383"/>
— 383 —

Come colui non vide alcun. Diresti
Che senza vita è Rakhsh omai, gemente
Per le punte mortali e doloroso.
‘Isfendiàr venne alla terra nostra,
Della guerra soltanto a le temute
Porte battendo. Nè dominî ei cercasi,
Non corona, non seggio ; ei da la pianta
Cercasi in un con la radice il frutto.
Risposegli il Simùrgh : Eroe famoso,
Per cotesto non far trista e dolente.
L'anima tua. Ma d’uopo è sì mostrarmi
Rakhsh generoso e quel gagliardo, eretta
Che ha la cervice e regni dona ai prenci.
Zal a Rùstem, allor, de’ suoi qualcuno
Ratto inviava a dir :« Leva te stesso
A tua difesa per un poco e intanto
Comanda a’ tuoi che rechino dinanzi
Al divo augello, senza indugi, il tuo
Rakhsh generoso ». — Come giunse al prode
Cotesto invito, fino al monte ei trasse
La sua persona e Rakhsh. Quand’ eì toccava
L'aerea cima e vi scopria l’augello
D’alma serena, così primo a lui
Il Simùrgh si volgea: Nobile e ardente
Elefante fra l’armi, oh! tanta doglia
Di chi t’avesti dalla mano? Assalto
D'Isfendiàr perchè cercasti? in grembo
A che togliesti le voraci fiamme?
Augel pieno d'amor, Zal rispondea,
Poi che mostrasti a noi chiara ed aperta
La tua presenza, se non torna sano
Rùstem guerrier, dove potrei pel mondo
Cercarmi loco a riparar? Deserta
Faranno del Sistàn la terra tutta
I rei nemici, asil la renderanno
Di leopardi e di leoni, e tutta


<pb n="5.384"/>
— 384 —

Sarà divelta la semenza nostra
Dalle radici sue. Ma col nemico
Di qual guisa direm parola acconcia ?

Di Rùstem osservò le piaghe aperte
Il divo augello e di chiuderle ancora
Cercò la via. Col rostro ei da le piaghe
Il sangue trasse ed otto punte alate
Acconciamente ne cavò. Dell’ale
Sulle ferite stropicciò le penne,

Ed a l'istante il nobile guerriero

Il senno antico ripigliò, la sua

Viril grandezza. Fascia le ferite,

Il Simùrgh gli dicea; per giorni sette
Lungi starai da rischi e da perigli,
Indi, bagnando questa penna mia

Nel bianco latte, stropicciando tocca
Le piaghe che ti fean dardi nemici.

In questa guisa a sè dinanzi ei volle
Rakhsh generoso e a lui per simil via
L'ampio rostro applicò, chè sei gli tolse
Dalla cervice ferree punte. Infine
Non eran altre cuspidi nemiche
Entro a quel corpo. Il nobile destriero
Nitrì subitamente, e rise lieto
Il cor di Rùstem donator di serti.

Disse il Simùrgh: O fortissimo eroe,
Sei tu fra tutte genti il celebrato
Per alte imprese. Come dunque assalto
D’Isfendiàr ti se’ voluto? Illustre
Egli è davver, di ferro ha la persona!

Se favellato ei non avesse mai,
Rùstem gli disse, di catene, afflitto
Questo cor non saria. Più agevol cosa
È il trucidarmi che a vergogna indurmi,
Anche se astretto in furioso assalto
Cessar dovessi. — Ma se umilii al suolo,


<pb n="5.385"/>
— 385 —

Risposegli il Simùrgh, la fronte eretta
A Isfendiàr nella presenza, biasmo

A te non ne verrà, ch'egli è di regi
Inclito figlio e battaglier, di Dio

Ha maestà quel corpo eletto. Mai

Non sorse al mondo cavalier simile,

E l’iranico suol per lui s’aderge

E vigoreggia. Che se tu con meco
Affermi un patto e pentimento accogli
Da battaglie cercar, se la vittoria
D'Isfendiàr non ti presumi al tempo
De l’aspro assalto e nella foga ardente
Del tuo contrasto, se diman cortese
Ti mostrera’ con lui, pegno ponendo
La tua persona e l’alma tua con esso,
Se giunto è al fine il viver suo, se nullo
Si dà pensier -de le tue scuse, allora
Arte possente ti darò, levando

Il capo tuo fino a quest’almo sole.

Tutto si sciolse in giubilio quel prode
Ratto che udì, libero omai da cura
Della battaglia col nemico, e disse:

Anche se questo ciel spade piovesse
Sul capo mio, da queste tue parole
Lungi mai non andrò! — Per via d’amore,
Il Simùrgh rispondea, tutti del cielo
A te i secreti svelerò. Chi versa
Di prence Isfendiàr l’inclito sangue,
Persegue in caccia la fortuna. Vivo
Fin ch’ei sarà, vivrà nel duol, nè scampo
Avrassi mai, nè rimarranno a lui
I suoi tesori. Fortunosi e torbidi
Suoi giorni in terra avrà; da questa a quella
Vita passando, in sempiterno duolo
Abiterà con duro affanno. Eppure,

Se tu dài fede a le parole mie,




<pb n="5.386"/>
— 386 —

Avrai fin d'ora potestà di cuore
Sul tuo nemico e fermo ardir. Mostrarti
In questa notte insolito prodigio
Ben io saprò, per impedir tue labbra
Da ogni parola infausta e malaccorta.
Pongo fede al tuo dir, dissegli ’1 prode.
Quanto più vuoi, tu fa. Restasi il mondo
Erede a tutti, e noi ne usciam. De’ miseri,
Egri mortali, nulla si rimane
Fuor che un detto, un ricordo. E s’io con nome
Chiaro ed illustre mi morrò, fia bello,
Chè di gloria m'è d’uopo, ove alla morte
È sacro il corpo mio. — Va, gli rispose
Il divo augel, di Rakhsh alto sul dorso
Ti assidi omai, ti scegli un rilucente
Pugnale, invoca Iddio sovra te stesso,
E discendi di qui fino a le spiagge
Del mar di Cina. Per la via lontana
E lunga assai non ti crucciar, ch'io tosto
AI loco t'addurrò velocemente
In questa notte. In una selva oscura
Di tamarici elevasi una pianta,
Forte, robusta, d’acque nutricata
Infette di velen. Quel prezioso
Legno mostrato che t’avrò, tremenda
Arma con esso ti farai; con quella
Il cervel colpirai del tuo nemico.
Ratto che udì, si cinse il valoroso
E di là si parti, salito al dorso
Di Rakhsh veloce. Comandò che primo
Rùstem andasse il divo augello, e intanto
Il rasentava su l’eretto capo
Coen, l’ali poderose. Egli mostrava
L'arida via; di muschio una fragranza
Uscìa dell ali dal ventar possente,
E sì n’andò fin che di Cina al mare


<pb n="5.387"/>
— 387 —

Pervenne il prode. L’aria ei vide oscura
Per l’ale del Simùrgh. Là, su la riva
Quando giunse del mar, scese dall’alto
Il divo augello che alta sorreggea

La cervice, e ben tosto in quella terra
De’ tamarici ei l’albero vedea,

Col vertice su in ciel. Su quella pianta
L'augel si assise, nelle voglie sue
Libero sempre, e disse al prode: Scegli
Il più diritto ramo, e ne sia "1 vertice
Alto fra tutti e sottile nel mezzo.
Morte d’Isfendiàr sta sotto ai rami

Di questi tamarici, e tu leggiera

Stima non far del nobil legno. Al fuoco
Tu acconciamente il drizzerai; poi guarda
E cerca se qui hai tu di ferro antico
Una cuspide forte, indi due punte
V’adatterai con tre volanti penne.
Della morte di lui che t’è nemico,

I certi segni t'ho mostrati. — Allora,
Come staccò de’ tamarici il ramo
Rùstem guerrier, si mosse da la spiaggia
Per ritornarsi alla natìa dimora,

Al paterno castel. Per quella via
Guidavalo il Simùrgh, per quella via
Alto sul capo gli volava e intanto

Tai detti gli volgea: Quando l'assalto

A dimandarti con maligna voglia
Isfendiàr verrà, tu il prega intanto

E giustizia gli chiedi, in niuna guisa
Di men retto operar, per tristo vampo,
Alla porta picchiando. E forse indietro
Alle parole tue dolci ed oneste

Ei si trarrà, de’ tempi già vetusti
Ricordandosi i fati, e che ben lunga
Stagion tu se’ vissuto in questa terra


<pb n="5.388"/>
— 388 —

Per amor de’ tuoi re con gran travaglio
E rancura e dolor. Che se tue scuse,
Per quante fai, disdegna e sì t’accoglie
Come un abietto e misero e tapino,
Tendi all'arco la corda e su v’innesta
De’ tamarici la mortal saetta,

Così con acqua di velen nutrita

Dal nascer suo. Diritte agli occhi suoi
Ambe le mani drizzerai, qual uomo
Che si confida a’ tamarici, e dritta

Il fato porterà negli occhi suoi

La saetta mortal. Ne andrà colui
Cieco d’un tratto e la fortuna sua

L’avrà in disdegno. — A Zal diede un amplesso

Il Simùrgh. Ei di sè fece l’ordito,

Fe’ la trama di quello, e lieto in core
Di là si tolse col possente volo

Il Simùrgh benedetto. Allor che il vide
Rùstem pel cielo trasvolar, fe’ inchiesta
D’una fiamma vivace. Ei raddrizzava
De' tamarici il portentoso legno

Sovra quel fuoco e v’apponea ferrate
Punte di dardi. Al raddrizzato legno
D’aquila infisse rapide le piume.

XVII. Altro combattimento di Rustem
con Isfendyàr.
(Ed. Calc. p. 1214-1219).

Prese l'alba a rilucere dal monte
E della notte oscura in giù piegossi
L'ardua persona. L’armi sue di guerra
Si cinse Rùstem, pregò molto Iddio,
Signor del mondo, e poi sul culmo eretto



<pb n="5.389"/>
— 389 —

Dell’arcion di quel suo, come elefante,
Animoso destrier, balzò veloce

E ratto si partì, qual navicello

Che per Nilo discende. Allor che giunse
L’inclito eroe del suo nemico al vallo,
D'Isfendiàr cercando la battaglia

E la vendetta, ei grande, ei disioso

Di fiero assalto, a rinfrescar la lite

Una voce mandò: Cuor di leone,

A che dormi cotanto? Ecco! la sella
Pose Rùstem a Rakhsh! Lèvati adunque
Da que’ dolci tuoi sonni e t'accapiglia
Con Rùstem battaglier! — Quella sua voce
Ratto che udiva Isfendiàr, fe’ stima

Vile e dappoco di quell’armi sue

E disse a Beshutèn: Lione indomito ‘
Vittoria maì non ha su l’uom perverso
Facitor di magìa! Non mi credea

Che Rùstem battaglier per l’aspro calle
Tragger potesse fino al suo castello
Quell’elmo suo, quella corazza fulgida

E di tigre la spoglia; il suo destriero,
Quel Rakhsh famoso, di mie punte alate
Avea sotto di lui coperto il seno.

Ma bene udii che facitor d’ incanti

È l'antico Destàn, che fino al sole

In tutte l’opre sue leva la mano
Arditamente. Quando l’ira ei desta,
Vince ogni mago, e di prudenza antica
Non s’accosta a ragion. — Con lagrimose
Pupille, Beshutèn così dicea :

Possa al nemico tuo toccar lo sdegno
E la rancura! Oh! che t’avvenne mai
Se oggi pallido. sei? Forse che sonno
Mai non prendesti in questa notte? Oh! quale,
Qual cosa è mai fra questi due gagliardi,


<pb n="5.390"/>
— 390 —

Se tanto duolo crescer dee? Non io

So veramente di chi mai s’accasci

La vigil sorte, poi che sempre nuova
Guerra ci avventa. — Isfendiàr frattanto,
Principe Isfendiàr, la sua corazza
Vestiasi e discendea là da quell’ inclito
Rùstem guerrier. Come da lungi il volto
Ei ne scoverse, gli mandò tal voce:

Deh! quel tuo nome cancellar si possa
Da’ confini del mondo! In quella guisa
Che ieri a notte la persona avesti
Da me ferita, ben parea che senno
Più non restasse in te, non il tuo core,
Non il cerèbro, non la mente. Forse
Già ti scordasti, o l’uom del Sigz, quest’arco
E il petto di quest'uom che cerca ed ama
Le tenzoni de’ forti? Or tu n’andasti
Incanti ad operar, sì che qui corri
A l'assalto con me. Tu risanasti
Per gl’incanti di Zal. Se no, davvero!
Che già già richiedea questa tua spoglia
La sepoltura! Ma ben io coi dardi
Trapasserò la tua persona in tale
Guisa tremenda, che di Zal vegliardo
Non avran frutto le magie. L’altera
Cervice tua tempesterò di tali
Colpi in tal dì, che d’oggi in poi vivente
Non ti vedrà più mai quel padre tuo.

A prence Isfendîàr così rispose

Rùstem allor: Di sanguinosi assalti

Oh! non mai sazio, non per dar battaglia
Oggi qui venni a te: venni per scuse,
Per la mia gloria o il mio disdoro. Temi .
Iddio santo e signor; la tua saggezza

Non seppellirti in fondo al cor. Tu sempre
Con ingiustizia ti comporti meco


<pb n="5.391"/>
— 391 —

E del tuo senno gli occhi rilucenti
Copri d’un vel! Ma per quel santo e giusto
Zerdùsht, per la sua fè nobile e pura,
Per Nush-azèr caduto e per la fiamma
Sacra del fuoco e per la gloria tua,
Per la luna e pel sol, pel Zendavesta,
Sì ti scongiuro ti ritrar da questa
Via perigliosa il tuo bel cor! Deh! obblia
Le parole trascorse, anche se alcuno
Scuoiata n’ebbe la persona, e vieni,
Vedi la casa mia, s'anche la brama
Contro mia vita cadde in te. Le porte
Io t’aprirò de’ miei tesori antichi
Quali adunai del viver mio sì lungo
Ne’ lunghi giorni, e tutti i palafreni
Ne farò carchi. Li darai tu allora
A’ tesorieri tuoi perchè li adducano
Dal tuo cospetto. Anche verrò con teco
Per la tua via, verrò, se tu comandi,
Innanzi al re. Che s’ ei mi uccide, il faccia!
Faccia egli ancor, se le catene a’ polsi
Vuol comandarmi. Pensa tu che disse
L'antico saggio: « Mai non sian congiunte
Stelle nemiche ad uom! » disse quel saggio.
Arte frattanto adoprerò che almeno
Tì sazi il cor per le battaglie tue
La tua fortuna. Oh! perchè mai qual pietra
Il tuo cor s’indurò? deh! perchè mai
Sta negli assalti del tuo cor bollente
Ogni desire? Oh, per l’Eterno, lungi
Se manderai questa tua voglia fiera
D'odi e d’assalti e d’opre ingiuste, bella
Gloria ne acquisterai! — Così rispose:

Del tumulto nel giorno e della pugna
Nel dì, non uom son io d’inganni. Tanto
A che mi parli del castello tuo


<pb n="5.392"/>
— 392 —

E di tua casa e accarezzando vai:

Della pace la gota? Oh! se tu vuoi

Rimaner vivo al loco tuo, tu prima

Dèi soffregar con le catene mie

La tua persona. — Un'altra volta ancora

Rùstem a favellar sciolse la lingua:
Prence e signor, non ricondurti a mente

Un ingiusto pensier! Non farmi tristo

Nome quaggiù, non avvilir cotesta

Anima tua, chè nulla da l’assalto

A noi verrà, fuor che sventura. Mille

Io ti darò gemme lucenti, degne

Di re sovrano, e un diadema e due

Orecchini e un monil. Mille garzoni

Ti darò ancor da le vezzose labbra,

Ed ei la notte e il dì ti serviranno

Fedeli e accorti. Di Khallùkh ben mille

Fanciulle ti darò, chè glorioso

Sei, del tuo serto adornamento. Ancora

Di Sam, figlio a Nirèm, di Zal antico,

Dischiuderò la porta de’ tesori

Dinanzi a te, guerrier che non hai pari,

E tutta innanzi a te la gran dovizia

Radunerò. Di valorosi un pugno

Ti addurrò dal Kabùl. Tutti al tuo cenno

Elli saranno obbedienti e al giorno

Della battaglia cacceranno in fuga

I tuoi nemici. Io poi, quale uno schiavo,

Nel tuo cospetto mi terrò con teco,

Verrò dinanzi al re che di me tanta

Vuol trar vendetta. Ma tu, o re, tu solo,

Lungi dal tuo bel cor scaccia il pensiero

Dell’odio tuo, non far che un tristo Devo

Così t’insidii alla persona. Fuori

De’ ceppi tuoi, ben altra hai potestate,

Chè re mi sei, devoto a Dio. Per quelle


<pb n="5.393"/>
— 393 —

Catene tue, mi rimarrà ignominia
In sempiterno; ma quell’opra trista
Come, oh! come s'addice a te, signore?
Isfendiàr così rispose al prode:
E fino a quando inutili parole
Gitterai tu? Tu dici a me: « Ti scosta
Dal sentier ch’è di Dio, da quel comando
Del tuo signor, che sì del mondo è sperto ».
Ma, chi dilunga da comando illustre
Del suo sovrano, fa dispregio ed onta
A Dio regnante. Or tu, nulla cercarmi
Fuor che ceppi o tenzon, ma tante stolte
Parole tue non avventar. — Conobbe
Rùstem guerrier che non veniano all'uopo
Dinanzi a prence Isfendiàr le sue
Parole oneste, e diè terribil voce
E disse: Beshutèn qui tu m’appella!
In testimonio ei mi sarà di questa
Verace istoria, ch’io pregai ben molto
E per peccati che non féi, la via
Corsi del dimandar scusa e perdono.
Sappia che non da me venne l’assalto,
Non l'odio, e ch'io giammai non mi distolsi
Da costume leal, da fede intatta,
Da vera legge. — A le parole sue
Isfendiàr diè un riso e disse poi:
Eroe famoso, a che cercando vai
Pretesti e scuse nel fatal momento
Del correre fra l’armi, e vuoi coteste
Tue frodi ordir, cotesti inganni? Lungi
Non è già Beshutèn; tutta ei conosce
E ben dirà nostra verace istoria.
Mandò una voce e Beshutèn gagliardo
A sè chiamò. Stupì nel rimirarlo
Rùstem guerriero ed in secreto poi
Così gli favellò: Di puro core,


<pb n="5.394"/>
— 394 —

D’alta cervice, nobile campione,

Molte adoprai parole oneste e dolci

Con prence Isfendiàr, ma le parole

Oneste e dolci non veniano all'uopo.

Tu sai, chè tu vedesti il mio contegno

Qual è di servo, ed ei nol tollerava,

Chè stanco egli è del viver suo. Ma s'egli

Per mano mia cadrà trafitto, innanzi

A tutti dirai tu veracemente

Che Rùstem pianse e pregò assai, ma nullo

Frutto gli venne presso a l’uom sì fiero.
Grido mandògli impetiloso e irato

Principe Isfendiàr : Frutto non reca

Il cianciar lungo. Vieni omai! Qual cosa

Hai tu così dell’orrida battaglia

Nell’alta impresa, tu che gloria e biasmo

Sì ti cercasti per quest'ampia terra?
Del battagliero la tremenda voce

Come Rùstem udì, che il tempo estremo

Era giunto per lui, vide e conobbe.

Tese il nervo dell'arco e v’innestava

Quello di tamarici orrido telo,

Di cui la punta, sul natio suo ramo,

Nutriva umore di velen. La fronte

AI cielo ei volse e disse: Almo Signore

Della luna e del sol, che sapienza

Con forza e maestà cresci ai mortali,

Tu quest'anima mia pura e serena

Vedi dall'alto, questo cor tu vedi

E ciò che far poss’io. Perchè la fronte

Isfendiàr da l’orrida tenzone

Traesse a dietro, molto m’adoprai

Con molta cura. Ma tu sai che ingiusto

Fi sì mostrò con fermo core, e meco

Volle di assalti e di valor guerriero

Mercanteggiar. Di pena e di castigo





<pb n="5.395"/>
— 395 —

Degna adunque non far questa mia colpa,

Tu, supremo Fattor degli astri belli

E de la bianca luna. — Allor che il vide

Tanto indugiar ne la faccenda grave,

Poi che lento gli parve a la battaglia

Rùstem guerrier, così gli disse il prence:
Rùstem fra l’armi celebrato, stanca

È quest’anima tua de le battaglie.

Ma tu ratto vedrai quali son frecce

Di re Gushtàspe, leonino core,

E punte acute di Lohràsp guerriero.
Una freccia avventò su l’elmo fulgido

Di Rùstem battaglier, quale da l'arco

Suole balzar d’un prode alto in arcioni.

Ma Rùstem valoroso, ecco! su l’arco

De’ tamarici la mortal saetta

Dispose tale, quale aveagli appreso

Ne la notte il Simùrgh. Dritta la spinse

D'Isfendiàr negli occhi, e in ombre fosche

Per l’inclito guerrier s'avvolse il mondo.

Con due punte di strali ei trapassava

Gli occhi del sire, e tosto si spegnea

Della vendetta la vivace fiamma

Appena ell’avvampò. L'alta persona,

Qual agile cipresso, in giù piegava,

E la mente ne uscìa, ne uscian potere

E sentimento. A capo in giù dall'alto

Il re, fedele a Dio, precipitava,

Dalla man gli cadea quell’arco invitto

Che Ciàci gl’inviò. Ma la criniera

Del suo bruno leardo e il collo eretto

Egli afferrava in sua caduta e rossa

Si fea pel sangue suo del tristo campo

La fonda arena. Gli gridava intanto

Rùstem feroce: La semenza rea

Così menasti a recar frutti! Quello


<pb n="5.396"/>
— 396 —

Veramente sei tu che iva gridando :

« Ho ferree membra, e questo ciel superno

Rovescierò su questa terra ». Intanto

Cento e sessanta in ben compatto legno

Tuoi strali io ricevei, nè per la gloria

O pel biasimo mio levai la voce

A far lamenti. Una saetta mia

T'allontanò da la battaglia, e tu

Su l'alto del destrier famoso in guerra

T'addormenti così! Lignea toccasti

Una saetta mia, forte ed eletta,

E la tua fronte reclinando vai

Sul culmo dell’arcion. Ma già si cala

Il capo tuo sotterra, e geme il core

Della tua madre affettùosa. — Intanto

Dell’inclito signor grave cadea

La testa al suol, dall’alto del suo bruno

E nobile destrier precipitando.
Immobile restò, fin che rinvenne

I perduti suoi sensi. Allor, sul nudo

Terren si assise e ad ascoltar si pose,

Indi afferrò dall’un de’ capi il dardo

E il trasse fuor; la punta ei ne traeva

Tinta di sangue con le penne sue.

Ma in quell’ora a Behmèn giugnea l’annunzio,

In tenebre cader quella de’ regi

Inclita maestà. Corse il fanciullo

E disse a Beshutèn: La nostra pugna

A doglia acerba se ne andò congiunta,
Chè del guerrier come elefante in giostra,
Cadde al suol la persona, onde la terra
Per tanto duol sì fa qual sepoltura

A noi smarriti. — Andarono que’ due
Correndo e a piè, dinanzi da l'esercito,

Fino a l’ eroe languente. Oh! pien di sangue

Vedean quel petto di gagliardo e tinta




<pb n="5.397"/>
— 397 —

Di sangue pur nella sua man diritta
Una punta mortal! Tutte si fece
Le vesti a brani Beshutèn piangendo
E polve al capo si gittò; ma al suolo
Gittavasi Behmèn, ponea le gote
Sovra quel sangue tepido e fumante,
E Beshutèn incominciava i lai.

Oh! piangendo ei dicea, qual de’ famosi
E qual de’ prenci di quaggiù conosce
I secreti del mondo? E li conosce
Iddio soltanto, di quest'alme nostre
E del cielo Fattor, sovrano sire
Di questo sol, de l'astro della sera
E di Saturno corruscante! Or vedi,
Vedi che Isfendiàr, qual per la fede
La vindice sua spada inclito e forte
Un di brandia, che da idolatre genti
Purificò quest’ampia terra, e mai
Ad opre ingiuste la sua man non stese,
Qui cade e muor ne’ sorridenti giorni
Di giovinezza! Quella fronte sua
Incoronata reclinava al suolo!
Ma vedi ancor che ove dolor la gente
Incolga per un reo, quand’ è per lui
Piena d’affanno l’anima d’un prode,
Molti sul capo reo volgonsi tempi,
Chè in alcun giorno mai di sua sconfitta
Egli non vede il male! — I giovinetti
Prendeansi in grembo del ferito eroe
La testa e ne tergean compunti e mesti
Il caldo sangue. Beshutèn su lui
Facea gran pianto, e di lagrime avea
Piene le gote e gonfio il cor d’ambascia
E piangendo dicea : Prence sovrano,
Isfendiàr, guerrier, d’inclito seme
Di monarchi quaggiù, chi mai potea


<pb n="5.398"/>
— 398 —

Cotesto monte, baluardo in guerra,

Dalla sua base discrollar? chi mai

Atterrava il leon sì generoso,

E chi divelse le robuste zanne

A l'elefante battaglier ? chi tutte

Sconvolse e fe’ levar le maestose

. Acque di Nilo, e chi traea nell’ombra

Questo fulgido sol? chi fea dispregio

Al gran signor da l’eretta cervice,

E chi gittò la face ardente, tutta

Onde avvampa la casa? Oh! da maligno

Occhio di rei quale toccò sventura

Alla semenza nostra! Eppur non cade,

Dubbio non cade che dovria sventura

Solo a’ tristi toccar! Dov'è quel core

E la tua mente ed il consiglio tuo,

La tua possanza e la fortuna bella,

E tua religion? Dov’ è quel tuo

Far di gagliardo nella pugna e dove

Il tuo dolce cantar ne’ tuoi conviti ?

Deh! poi che il mondo da’ nemici tuoi

‘ Purificasti, nè ti venne mai

Timor di Devi e di leoni, intanto

Che già toccavi di tue molte imprese

Il dolce frutto, al sen di questa terra

Ti veggo ritornar qual d’un’antica

Nutrice al grembo! Maledetto sia

Il trono imperial con la corona!

D’essi d’uopo non è far ricordanza

In alcun tempo mai, chè un cavaliero

Quale sei tu, principe eroe, prostrato

Poi ch’egli hanno alla terra in turpe guisa,

Così dovrà l’eredità del trono

Restarsì a re Gushtàsp con la corona!

L’infido re Gushtàsp ne l’opre sue!
Dissegli Isfendiàr con molto senno:


<pb n="5.399"/>
— 399 —

Uom sapiente e d’inclita fortuna,

Te stesso innanzi a me così non perderti,

Chè questa sorte venne a me dal cielo

E dalla luna. È giaciglio la terra

Ad esanime spoglia, e tu di questo

Mio fato acerbo non dolerti, o caro,

In questa guisa. Ov’è Fredùn illustre?

Dove Hoshèng e Gemshid? Venian da lieve

D’aria spirar, ne andarono compunti

In un breve alitar. Quegli avi miei

D’intatta stirpe, nobili ed eletti,

Dall'alto capo, ci lasciàr partendo

Deserto il loco e niun di lor restava

A questa vita peregrina. Assai

Mi volsi attorno per la terra, aperta-

mente e in segreto, per attuar la via

Di Dio quaggiù, guida e maestra in questo

Ponendo alta grandezza. E poi che luce

Già si prendea cotesto verbo e tolta

Era da male oprar la man grifagna

D’Abrimàn fraudolento, a me distese

L'artiglio suo, qual di leone in caccia,

Nemico il fato e m'atterrò di sotto

Come timido onàgro. Oh! la speranza

È ancora in me che questo core e l’alma

Raccoglieran del seme in paradiso

Quale in terra spargean! Ma non m'uccise

Il figlio di Destàn col valor suo!

De’ tamarici guarda a la saetta

Ch’io serro in pugno. Giunse il tempo mio

Per questo legno al termine segnato

Con l’opra del Simùrgh, di quell’accorto

Rùstem con l’opra. La magia secreta

E l'incanto fe’ Zal, ch'ei solo in terra

Questi filtri conosce e questi inganni.
Pronunciate che avea queste parole


<pb n="5.400"/>
— 400 —

Isfendiàr, crucciossi e a lagrimare

Per fiero duol Rùstem si diè. Si trasse

Accanto a Isfendiàr, d’alto cordoglio

Trafitto e mesto e doloroso, e poi

A prence Beshutèn disse in sua doglia:
Ben si vuol ricordar d’uomini in guerra

Leal virtù. Ciò ch’egli disse, vero

‘Qui tutto disse, nè principio ei pose

A codardo mentir, per nobil core

E lealtà. Davver! che per un tristo

Devo e maligno vennemi dal fato

In sorte aspro dolor, ch’io da quel tempo

Che l’armi cinsi a guerreggiar cercando

De’ valorosi le battaglie, mai

Non vidi cavalier qual era in giostra

Isfendiàr, cinto dell’armi sue

Atte agli assalti. Ma poichè possanza

Io non m'’avea nel contrastar con lui, -

Come vidi quell’arco e l’ampio petto

E il fero artiglio, volsimi per manco

Di possa all’arti, ch'io non volli mai

Cedergli innanzi una sol volta. Posì

La vita sua su l'arco mio possente,

E poi che venne il dì fatal per lui,

La saetta scagliai. Che se fortuna

Eragli amica, la mortal saetta

De’ tamarici come mai potea

Essermi all’uopo? Uscir tutti dobbiamo

Da questa terra tenebrosa, e un solo

Dar di più non possiam breve respiro

Per curar che si faccia. Oh! ma di questa

Opra sì trista il segno è in me! Per questa

De’ tamarici esizial saetta

Argomento sarò di mesta istoria.



<pb n="5.401"/>
— 401 —

XVIII. Parole estreme e morte d’Isfendyàr.

(Ed. Calc. p. 1219-1222).

A Rùstem così disse in quell’istante
Isfendiàr: Del tempo mio già viene
Il fine estremo, e tu non evitarmi.
Lèvati e vieni a me, chè altro in me sorse
Consiglio omai. Tu bene ascolta questi
Ammonimenti miei, le mie parole;
Abbile in pregio per il figlio mio.
Studio tu vi porrai, còmpile ancora,
E al figlio mio nella grandezza sua
Sii tu la guida. — Diede ascolto il prode
A que’ detti, e venìa correndo a piedi
E lagrimando. Oh sì! per la vergogna,
Lagrime ardenti giù dagli occhi suoi
Egli versava e si dolea parlando
Con voce spenta. Ma Destàn l’annunzio
Aveasi allor dal campo dell’assalto,
E come nembo per la via scendea
Dal suo castello. Vennero con lui
Zevàreh e Feramùrz quai forsennati
Fino al loco ove traccia era de’ prodi,
Mentre dal campo si levava grido
Che sì dicea: Della luna e del sole
Il volto s’'oscurò! — Ma Zal si volse
E disse al figlio suo, Rùstem guerriero:

Deh! figlio mio, dinanzi a te per fiera
Doglia piango del cor, ch’io bene udii
Da sacerdoti già, da sapienti
E da astrologi ancor, che quale il sangue
Sparge d’Isfendiàr, acerbo fato
Il va cacciando, ed egli ha duolo in terra



<pb n="5.402"/>
— 402 —

E rancura d’assai, misero e gramo
Dopo il transito suo. Ma tale è il fato,
E avvenne ciò che avvenne, ed i secreti
Di questa volta dell’azzurro cielo

Nato mortal non sa. — Dicea frattanto
Isfendiàr al prode cavaliero:

Non da te, non da te vid'io la mala
Fortuna mia. Non Rùstem battagliero,
Non il Simùrgh, non l’arco e la saetta
Nel fiero assalto, l'alma mia si portano
Da queste membra. Ma ben fea Gushtàspe
Il tristo, giuoco a me. L’anima mia
Benedir più nol può! Dissemi: « Vanne,
Vanne al Sistàn e dèstavi un incendio,
Ch’io più non vo' che d’oggi in poi rimanga
Salva la terra del Nimrùz ». Cotesta
Cura ei ponea perchè sue genti e il serto
Gli rimanessero e i.tesori, ed io
Qui mi restassi al faticar. Ma intanto
Questo già illustre figlio mio, prudente,
E già mio consiglier vigile e accorto,
Behmèn diletto, con amor del core
Tu ricevi da me, prence gagliardo,

E ricòrdati poi di che favello

In tal momento. Nel Zabuùl tu lieto
Allevalo con te, per lui rammenta

De’ tristi e rei le ignobili parole,

E gli apprendi a ordinar ne le battaglie
De’ guerrieri le file, il portamento

In fiero assalto, in genial convito

E in vasta caccia. Del ber vino ancora
E de’ canti e de’ suoni ogni dottrina

Tu gli disvela e de’ globi rotanti

E de le clave gli assestati colpi

E il far grande e cortese ed ogni foggia
Di ben parlar. Giamàsp, di cui si perda




<pb n="5.403"/>
— 403 —

Il tristo nome ed ei quaggiù nel mondo
Mai non vegga compiuto un suo desio,
Dissemi un dì che erede mio doveva
Esser Behmèn, più degno assai di quella
Imperiale potestà, chè quale

Dal seme di, Behmèn verrebbe un giorno,
Degno saria di regal seggio e illustre.

Come l’udia, balzava ratto in piedi
Rùstem e al petto si ponea la destra
Al comando del sire. Oh! se tu muori,
Disse, da questi ammonimenti tuoi
Non andrò lungi. Ben farò le cose
Che vai dicendo, e su l’eburneo trono,
Olustre e grande, il figlio tuo diletto
Farò seder, quella corona fulgida,

Luce del cor, gli porrò in fronte, e poi,
Sì come schiavo, cingerommi a’ fianchi
Dinanzi a lui per dirlo e proclamarlo
Signor d'Irania e principe sovrano.

Di Rùstem come udì quelle parole
Che tanto gli dicean, così rispose
Isfendiàr: Antico eroe, deh! sappi
Che in testimonio alle parole mie
È l’Eterno dal ciel, qual mi fu guida
Alla, mia santa fè, che dopo tante
Opre Jleggiadre che compiesti, il capo
Sollevando così per molte prove
Di valor fra le genti, ora il tuo nome
A male si voltò, sì grande un giorno,
Mentre di voci dolorose e meste
S'empie il mondo per me. Piegasi omai
Prostrata l’alma tua. Ma fu cotesto
Consiglio e volontà di Dio signore.

Poi disse a Beshutèn: Da questa terra,
Fuor de le bende funerali, nulla,

Nulla chiegg’io. Come uscirò da questa


<pb n="5.404"/>
— 404 —

Vita sì breve, tu componi ed ordina

Le nostre schiere e fa ritorno; e allora
Che sarai giunto nell’irania terra,

Al padre mio dirai: « Poi che vedesti
D'ogni tua brama il fin, tue scuse ancora
Mendicar non déi tu. Al tuo desire
Sempre e dovunque s’accordava il fato,
E col tuo nome segnano i suggelli
Imperiali. Ma non era questa

A. te da presso del mio cor la speme,
Degna però che uscisse da la fosca
Anima tua! Tutta ordinai la terra

Di mia giustizia con la spada e ratto
Purificossi questo mondo intorno

Da l’opre triste de’ malnati. Intanto,

Poi che vigor prendea la fè novella

In iranico suol, poi che dovuta

Erami quella imperial grandezza

E dignità, de’ prenci nel cospetto
Ammonimenti mi donasti e a morte

Qui m’inviasti in tuo secreto. Or tutto
Del tuo core il desio toccasti omai,

E però qui t’adorna e sali al trono

Con la pace del cor. Poi che qui avesti
La sicurezza tua, da te la morte
Allontana in eterno ed un convito

Nella tua casa imperial t’appresta.

A te il trono, gli stenti e la rancura

A me tapino; a te l’inclito serto,

A_ me la bara funeral che cingami

De' fianchi suoi. L’uom de la villa, antico,
Esperto, oh! che mai disse? « Una fatale
Punta di dardo non andò lontana

Mai dalla morte!» ei disse. E tu, signore,
Non dirti ancora de’ tesori tuoi

Franco e sicuro, non del regal seggio, ©


<pb n="5.405"/>
— 405 —

Non del tuo serto. Là, su quella via

Che mena al ciel, t'attenderà quest'alma —
Con occhi intenti; e come giunto sii,
Ambo andrem noi dinanzi al Giudicante
E direm gli argomenti e il suo giudizio
Ascolterem ». Dal padre mio tornando,
Vanne alla madre mia. SÌ le dirai:

« O dolce madre mia, venne la morte!
Guerresco usbergo contro al dardo suo
Tanto valea quanto spirar d’un’aura,
Chè la punta feral d'acciaio un monte
Trapasserebbe. Dopo me, tu vieni,

Deh! vieni, o madre mia piena d'amore,
Nè t’indugiar! Per me non corrucciarti,
Non corrucciar l’anima tua. La fronte
Non mi scoprir dinanzi da la gente,

Non contemplar tra le funeree bende
Questo mio volto, chè la vista amara
Dolor ti crescerà, nè alcun de’ saggi
Avrà lodi per te ». Dirai tu ancora

Alla mia sposa, a le sorelle mie

Che in lor secreto fean di me ricerca
Con tanto amore, a lor sì dolci e sagge
E adorne di virtù: « Per sempre addio!
Addio, dilette a questo cor! Mi venne
Del padre mio per la corona un'alta
Sventura al capo, e la mia dolce vita

Fu chiave a disserrar de’ suoi tesori

Le porte a lui. La chiave, ecco! gl’invio,.
E l’afferri quell’anima sì fosca

Nella vergogna sua! ». — Disse e diè un alto
Sospiro e aggiunse ancor: Da re Gushtàspe
Violenza toccavami, — e all’istante

Da quelle membra sì leggiadre uscia
L'anima pura. Cadde resupina

Sul bruno suol l’esanime sua spoglia

Cui trapassava la mortal saetta.


<pb n="5.406"/>

Come più presso a Beshùten si pose
Behmèn dolente, lacerossi attorno
Tutte le vesti alla persona, e a brani.
Rùstem si fe’ le vesti sue, col capo
Pieno di fango, con ambe le gote
Sparse di polve. E sì dicea piangendo:

Deh! valoroso cavalier, di cui
Re bellicoso era il grand’ avo e sire
È il genitor, la gloria mia si fea
Bella pel mondo; ma tristo è il mio fine
Per opra di Gushtàsp. — Molto qui pianse
E si volse all’ucciso e così disse:

Nobil signor che non avéi compagno
O egual nel mondo, l’alma tua già sale
Al paradiso in ciel; ma il tuo nemico
Miete del seme che gittò. — Zevàreh
Dissegli allora: O illustre, a te la grazia
Non è bello accettar. Dal sapiente
Questa sentenza non udisti forse,
Quale ei dicea dietro proverbi antichi ?
< Se tu nutri, ei dicea, di leon fero
Il picciol nato, zanne aguzze tosto
Avrassi e ardito e truculento ei fia.

E quand'ei leverà la testa altera
Subitamente e cercherà la caccia,
Assalirà nell’impeto primiero

Chi l’allevò ». Riposano le due
Nostre frontiere da maligno influsso
D'occhio maligno; ma sventura e male
Prima l’Irania toccherà da questo
Caso crudel, poi che trafitto cadde
Un re qual era Isfendiàr. Tu poi
Male vedrai dalla tua sorte, e tosto
Da Behmèn coglierà grave sciagura
La terra di Zabùl, tutti avran doglia
Di Kabùl i vegliardi. E vedi e pensa



<pb n="5.407"/>
— 407 —

Che ratto ch’ei fia re, del padre suo
Isfendiàr si piglierà vendetta,

Dopo la morte tua quest’ampia terra
Farà congiunta con l’iranio suolo

Questo vindice eroe. — Non han possanza,
Rùstem gli disse, contro a questo cielo
Chi giusto pensa e chi mal pensa. Quello
Che occhio di senno vede chiaro e il mio
Mi renderà nome caduto, scelsi
Liberamente. Che se male un giorno
Behmèn adoprerà, si dorrà poi

Del suo destin. Ma tu, col tuo sospetto,
L’occhio non vellicar della sventura.

XIX. La bara d'Isfendyàr recata
al re Gushtàsp.

(Ed. Calc. p. 1222-1226).

E fe’ comporre nitida una bara
Tutta di ferro e stese un drappo fulgido
Che di Cina venia. Spalmò di pece
Tutta del ferro la parete interna,
E su la pece sparse muschio eletto
Ed agalloco misto. Ampio lenzuolo
Fece all’estinto d’un cinese drappo
‘ Intesto d’oro, e piangea costernata
L'inclita compagnia tutta a l’intorno.
Ma poi, com’ ebbe ricoperto e avvolto
Il bianco petto, Rùstem gli cingea
Di bei turchesi una corona in fronte,
E fermamente rinchiudeano a sommo
Gli altri la bara. — Così uscia dal mondo
L’arbor felice di real semenza,
Nato a portar giocondi frutti! — Allora


<pb n="5.408"/>
— 408 —

Quaranta si scegliea forti cammelli .
Rùstem guerriero e pender fea cinesi
Drappi lucenti dagli eretti dorsi.

Un de’ cammelli sotto stava all’arca
Del morto sire e da manca e da destra
Venian cammelli e dietro li seguìa
L'esercito dolente. Ecco! ne andava
Dinanzi ai prodi Beshutèn; reciso
Recava il crine de l’eretta coda

E de le giubbe il nero palafreno

Del morto Isfendiàr. Volti percossi
Erano e crin divelti, ed ogni lingua
Parlava del suo re, cercava ogn’alma
Il suo signor; ma riversata al dorso
Recavasi il destrier la sella aurata,
Da cui quella pendea clava tremenda
Delle battaglie, e v’eran sopra l'elmo
Inclito, la corazza e la faretra

E la tiara di lui che amò gli assalti.

L’esercito ne andò, ima si rimase
Behmèn in terra del Zabùl versando
Giù da le ciglia lagrime sanguigne
Che dal cor si partian. Seco l’addusse
Rùstem gagliardo al suo castello, e quivi
Come l’anima sua dolce allevollo.

Da quella via, giunse novella intanto
A re Gushtàspe. L’inclito signore
Caddesi a capo in giù; tutte si svelse
Le vesti sue dal colmo petto, e quella
Inclita fronte e la regal corona
Giù toccarono il suol. Ma un suon di pianti
Miseramente per le iranie ville
Alto saliva, e l'ampia terra tutta
D’Isfendiàr del celebrato nome
Fu piena intorno, e per l’Irania, ovunque
La novella giugnesse, i re sovrani


<pb n="5.409"/>
— 409 —

Gittavan le corone, inclito segno
Di lor grandezza, e re Gushtàsp dicea:

Eroe d’intatta fè, la terra e il fato
Mai non vedranno chi t’uguagli! Oh certo!
Di Minocihr dai tempi un valoroso
Non venne mai con l’eretta cervice
Che pari fosse a te! Nel sangue reo
Tinse il ferro costui, purificando
La fede nostra in Dio, ripose il mondo
Novellamente alle sue forti basi.

Ma d'Irania i possenti una grand’ira
Prendeano allor. Di re Gushtàsp cacciando
La reverenza via dagli occhi, dissero
Ad alta voce: Oh disgraziato! Allora
Che pel seggio regal quel valoroso
Isfendiàr nel Zabùl inviasti,

Il davi a morte! Ma tu cingi intanto

Il diadema su la fronte e sei

In vita ancor. Ti sia sovra la fronte

La corona dei re segno d’obbrobrio

E s’affretti a sparir da questo cielo

La stella tua! — Così ne andàr compunti
Da l’albergo real, le regie insegne
D’atra polve cosparse ivi si giacquero.
Anche a la madre la novella giunse,

E giunse a le sirocchie. Elle piangendo
Uscîr con le figliuole in lunga schiera
Dal palagio real, co’ piè nell’atra

Polve e nel fango e senza veli in fronte,
Squarciata al petto ogni lor veste. Intanto,
Giugnea piangendo Beshutèn per calle
Lungo e dirotto, ed erangli da sezzo .
La bara e il negro palafren. Le donne
A Beshutèn s’avvinghiàr tutte e lagrime
Da le ciglia versàr come cadenti

Stille di sangue e sì dicean: Di questa


<pb n="5.410"/>
— 410 —

Angusta bara lèvaci il coperchio.
Mostraci ancora dell'ucciso prence

La fredda spoglia! — Beshutèn, in mezzo
De le dolenti all'’ampio stuol, piangente
E sospiroso e con percosse al viso,

A’ fabbri comandò : Lime èàpprestate
Aguzze e forti, chè l’estremo venne
Turbamento al mio cor! — Schiudea di quella
Angusta bara il mobile coperchio

E nuovamente fea principio a un suo
Lamento fiero. Ma poichè la madre,
Con le sorelle costernate, il volto

Del prence rimirò d’un olezzante
Muschio coverto e la sua negra barba,
Smarrissi il cor de le leggiadre, e ratto
D’un’alta angoscia fu trafitto il core

Di lor, che il crine avean ricciuto in fronte.
E poi che ripigliàr, dopo quel fiero
Smarrir de’ sensi, la ragione, volsero

A Seròsh ch'è di Dio l’angiol beato,

E venian poi dal feretro del sire

Con lagrime di duol fino a quel bruno
Suo palafreno. Gli palpàr con molto
Amore il capo e la cervice eretta,

E Ketayùna il petto ne spargea

Di negra polve, chè per tal destriero
Precipitò la nobile fortuna

Del re gagliardo e nell’orrenda lotta
Sovra quel dorso ei fu trafitto. Disse
La genitrice dolorosa: Oh! dunque
Sedendo sovra te, che l’orme infauste
In terra segni, trucidato il sire

Fu de’ Kay valorosi! Oh! d'ora in poi
Chi fra gli assalti recherai, qual preda
All’artiglio darai novellamente

Di fero alligator?® — Del palafreno


<pb n="5.411"/>
— 411 —

Al collo s’avvinghiàr le dolorose

E ne sparser di polvere la testa,
Mentre salir della dolente schiera
Al ciel le grida e rasentàr le nubi.

Ma ne l’aula del re diritto entrava
Principe Beshutèn. Come vicino
Ei venne al trono imperial, quel trono
Ei non baciò nè rese omaggio al prence,
Ma così disse ad alta voce: Sire
Di valorosi da l’eretto capo,

Segno ne venne che ogni cosa tua
Precipitando va! Male a te stesso
Facesti in ciò, de’ principi regnanti
Distruggesti la casa. E lungi, o sire,
Lungi è da te la maestà de’ prenci,

È lunge il senno, e castigo di Dio
Toccherai tu! Davver! che rotta piegasi,
O nobil sire, la persona tua,

Sì che dopo cotesto in chiuso pugno .
Vento sol stringerai! Mandasti a morte
Pel seggio imperial quel figlio tuo;

Deh! non veggan mai più questi occhi tuoi
Il tuo seggio e la sorte! E già di rei

E di nemici è pieno il mondo, e il serto
Eternamente su cotesta fronte

Non poserà, ma biasimo t’avrai
Quaggiù nel mondo e terribile inchiesta
Del giudizio di Dio nel dì fatale.

Disse, e verso a Giamàsp le gote volse
E incominciò: Di perfidi consigli,
D'impura fede, oh! disgraziato, in terra
Detti non fai che menzogneri e gloria
T'acquisti ovunque per gl’inganni tuoi,
Per l’opre triste! E fra regnanti ancora
La discordia tu spargi e questo aizzi -
Incontro a quello e quello a questo. E nulla


<pb n="5.412"/>
— 412 —

Nulla sai tu fuor che nell’arti ree

Ammaestrar, dall’opre disertando

Leggiadre e giuste e meditando il male.

Seminasti quaggiù cotal semenza,

Che mal ne mieterai nel tuo secreto

E di tutti alla vista. Un re sovrano

Ucciso fu per le tue stolte ciance,

Sì che de’ prenci la fortuna lieta

Precipitando va. Del mal la via

Tu apprendesti al mio re, vecchio sleale

E infausto a noi, chè tu dicesti un giorno

Che nella man di Rùstem glorioso

Di prence Isfendîàr stava la morte!
Disse, e sciogliendo a lamentar la lingua,

Tutti del morto eroe gli ammonimenti

Ed i consigli ricordò. Svelava

Principe Beshutèn quale in secreto

Avea pensier, dinanzi al re del mondo,

Con ‘alte voci; anche ridisse come

Affidasse Behmèn l’estinto sire

A Rùstem battaglier, tutto sciogliendo

Dall’ intimo del core ogni pensiero

Che secreto vi stava. Oh! come udìa

Prence Gushtàsp quelle parole, s'’ebbe

D'Isfendiàr un pentimento in core!

Ma poi che d'ogni prence e d’ogni illustre

Fu libero l’ostel, venian piangendo
Bih-aferid e Humày. Veniano al padre
Percotendosi il volto e per la doglia
Dell'estinto fratel tutte svellendosi

Le chiome al capo. Principe sovrano, .
Diceano a re Gushtàsp, tu della morte
D'Isfendiàr non hai pensier! Ma primo
Ei corse a vendicar Zerìr trafitto,

E liberò dal poderoso artiglio

Di leon fero un ònagro, e vendetta



<pb n="5.413"/>
— 413 —

De’ Turani pigliò. Per lui reggeasi

La dignità del grado tuo. Ma poi

Carco il facesti di catene, vinto

D'un maligno al parlar, fra gravi ceppi
E fra colonne e ferrei lacci. Allora

Ch’ ei fu in catene, l’avo suo cadea
Ucciso e di tue schiere la giornata
Precipitava. Scese Argiàsp guerriero

Da Khallùkh fino a Balkh, e la tua vita
Amara ti si fe’ nella distretta;

E quand’ei ci condusse prigioniere

Dal regio albergo nella via, noi, sempre
Velate agli occhi, allor discinte, e quando
Di Nush-azèr la venerata fiamma

Che Zerdùsht accendea, spense su l’are,
E in pugno si recò d’Irania tutta
L'ampio dominio, tu vedesti quali

Diè prove di valor quel figlio tuo,

Come sconfisse e sgominò le schiere

De’ tuoi nemici. E ricondusse noi

Dalla Rocca di bronzo al grembo tuo

E fu custode alla tua terra e a tutta

La falange de’ forti. Anche il mandasti
Di qui al Zabùl, molti consigli e molti
Ammonimenti gli donando, a fine

Ch'ei sì perisse per la tua corona

E piangesse per lui dogliosamente

La gente accolta. Nè il Simùrgh l’uccise,
Non Zal, non Rùstem; tu l'hai tratto a morte.
Non piangerlo però, da che l'hai tratto !
Abbi vergogna de la barba tua

Candida omai, chè ti uccidesti il figlio
Per vana speme! Pria di te ben molti
Furon prenci quaggiù, degni d’assai

Sul seggio imperial, ma i dolci figli

Mai non diedero a morte e non alcuno


<pb n="5.414"/>
— 414 —

Di lor famiglia, non de’ lor cognati
O de’ congiunti. Che se il figlio tuo
Chiedeati ’1 serto imperial, tu pure,
E pria di lui, da re Lohràspe un giorno
‘Chiedesti il trono. Andasti in Grecia allora
Con anima stizzosa e conturbata,
Qual si gitta alla via della sua fuga
Un reo del sangue altrui; ma, fin che il trono
Ei t’affidò con la real corona, |
Scorser nebbiosi i giorni tuoi, e gramo
Era tuo stato. Non però ti uccise
Il padre tuo, non ti gittò a le fiamme,
Ma ti lasciò di sua grandezza il seggio
E il diadema. Fosti tu quel solo
Che per misera cosa al figlio tuo
Colma bramasti la vital misura.
Disse Gushtàspe a Beshutèn: Ti leva!
Sul fiero vampo di coteste donne
Tu versa un’ onda! — Beshutèn lasciava
L'aula del sire e tutte da quel loco
Menò le donne. A la sua madre ei disse:
Sul capo suo perchè fai sì gran pianto?
Lieto ei riposa e l’anima è serena,
Chè stanco ei si partì di questa terra
E di chi la governa. Oh! perchè mai
Per lui soffermi ne l’angoscia il core?
In paradiso egli è! — Del figlio suo
Accolse il prego l’alma genitrice,
E la giustizia dell’Eterno al core
Tornolle accetta. Ma per tutto un anno
D'allora in poi furon lamenti e pianti
In ogni villa per l’irania terra;
Tutti piangean, del giorno al primo albore
E al tardo vespro, per la punta alata
De’ tamarici e per gl’incanti e l’arti
Che il figliuolo di Sam così adoprava.


<pb n="5.415"/>
— 415 —

Stavasi intanto nel Zabùl, ne’ vasti
Campi a cacciar, ne’ giardini di rose
Vino a gustar, Behmèn illustre; e quello
Rùstem guerrier del cavalcar, del bere,
Dell’aule regie, l’arti addimostrava
A lui che già si ordia la sua vendetta
Caro ei l’avea più che se figlio ei fosse,
E sorridendo a lui, la notte e il giorno
Tenealo in grembo, nè sapea dell’opre
Del fato arcane e qual dovea da lui
Uscir sventura per la terra. — Nulla
Vien da’ nemici fuor che di nemici
Opera degna al fin, s'anche con elli,
Beneficando, fai leggiadre prove.

XX. Lettere di Rustem e di re Gushtàsp.

(Ed. Calc. p. 1226-1228).

Come compiute fùr quest’opre e i detti,
Poi che serrata a re Gushtàsp la porta
Della vendetta si tenea, con molta
Doglia del core scrisse un foglio eletto
Rùstem guerriero e di quel figlio illustre
Del gran signor fece ricordo. Lode
Fe'a sommo il foglio, la dovuta lode
A Chi lavar per scuse e per preghiere
Sa la vendetta, e disse poi: M'è Iddio
In testimonio e Beshutèn m'è norma
E guida in ciò, che molte cose io dissi
A prence Isfendiàr perch’ei stornasse
Dalla battaglia il suo pensier. Gli offersi
La terra mia co’ miei tesori, ed ei
Il suo travaglio in ogni via trascelse.
Tale il suo fato, qual svelò la fronte
Al fin de l’opra, ben che pien d’affanno
E d'affetto ver lui fosse il cor mio


<pb n="5.416"/>
— 416 —

Veracemente. Ma del ciel fu questo

Il moto arcano, e niun di noi resistere

Può fermamente al suo destin! Frattanto

È presso a me questo real fanciullo,

Voglioso di poter, d’Ormùzd più assai,

Ch'è la mia stella, caro a me. De’ regi

Tutte gli appresi le virtù, d’assai

Faticando in la mente. Oh! se promessa

Mi fa il mio re che già la mia raccolse

Umile scusa, che più in là nessuno

Pensiero ei si darà dell’opra infausta

Di questo vecchio, l’anima ed il core

E la persona mia gli siano in pegno

Co’ miei tesori e la corona e questa

Mia mente eletta e queste membra aduste!
Come giunse quel foglio al re del mondo

(In mezzo a’ prenci suoi stavasi afflitto

E conturbato), Beshutèn sorvenne

E fe’ testimonianza. Ei ricordava

Tutte di Rùstem le parole acconce

E il suo pianto e il consiglio e la preghiera

E la proposta de’ tesori suoi

E de l’ampio suo regno. Ecco! quel sire

Si compiacea del nobile guerriero, -

E il venir pronto e l’offerirsi a lui

Con tanta pièta recàr frutto. Il core

Dell’inclito signor pace raccolse

Dietro a Rùstem guerrier, ned ei la vampa

Della sua angoscia ridestossi in petto.
Ratto e a l’istante di risposta il foglio

Scrivere ei volle, un albero fiorente

Di sua grandezza nel giardin piantando,

E disse: Dal rotar de la superna

Volta del ciel deh! quanti a l’uomo in terra

Scendon perigli, anche se alcun con molta

Cura si guardi, anche se molta adopri



<pb n="5.417"/>
— 417 —

Sapienza a tal fin! Ciò che volevi,
Dissemi Beshutèn; così menasti
A più giusto pensier questo mio core.
Oh! chi si ardisce del rotante cielo
La volta superar? Ma non si volge
In suo pensier, chi è savio, a le trascorse
Cose e agli eventi. E tu sei pur quel desso
D’un di, più grande ancor, prence sovrano
In Kannògia ed in India. Eppur, se cosa
Maggior tu vuoi da me, chiedi fidando,
Sian troni o caschi o rilucenti spade
O suggello real. — Recava il messo
Rapidamente la risposta, quale
Prence Gushtàsp gli comandò. Ne avea
Gioia sovrana l’inclito guerriero
E libero quel cor da ogni rancura
Si sciolse ratto. Anche avvenian ben molte
Cose d’allora in poi, mentre crescea
Behmèn, figlio di re, nella statura
Ed era savio; senno e gagliardia
Avea pur anco, dignità sovrana
E maestà, che gli venian da prenci.

E per bene e per mal vide Giamàspe
Che scendere dovea l’antico regno.
A Behmèn fortunato. O re, dicea
Favellando a Gushtàsp, dolce signore,
Or sì t'è d’uopo volgere gli sguardi
A Behmèn giovinetto! E qual volea
L’estinto padre nobile saggezza,
In lui mostrossi, ed alti sentimenti
Svelansi in lui. Ma troppo egli in paese
D’estrani alberga e niun gli lesse mai
Una epistola tua. Scriver t'è d’uopo
Un tuo foglio a Behmèn quale una pianta
Di paradiso nel giardin, chè in terra
Altro erede non hai, consolatore
Della tua angoscia per l’estinto figlio.
Firpugi, V. 27


<pb n="5.418"/>
— 418 —

A principe Gushtàsp quella parola
Giunse gradita. Al nobile Giamàspe
Fe’ cenno e disse: Un foglio al giovinetto
Scrivi tu adunque, un altro a quel possente
Che ama sua gloria, e vi dirai: Gli è questa
Grazia di Dio, o vassallo del regno,
. Che lieti qui siam noi, d’alma serena
Qui siam per te. Ma l’inclito nepote
Ch'è a me più caro di quest’alma e assai
Per sapienza supera Giamàspe
In gloria e fama, or che imparò saggezza
E senno ebbe da te dietro tua sorte,
Ben farai se tu mandi alle sue case.
Anche in quel tempo un’altra fu inviata
Epistola a Behmèn: Letto che avrai
Questo mio foglio, nel Zabùl più a lungo
Non t’arrestar, chè di tuo dolce aspetto
In noi sorgea necessità. T'’appresta,
Non porre indugi! — Come lesse il foglio
Lo scriba a Rùstem, l’uom di sapienza
N’ebbe conforto, e de le cose elette
Ch’ eran serbate ne’ tesori suoi,
Usberghi e spade rilucenti ed archi
E freccie alate, fulgide gualdrappe,
Ascie e d’India trafieri e muschio intatto,
Canfora ed ambra ed aloè che fresco
Era e odoroso, e gemme e argento ed oro,
Drappi e vesti non tocche, e giovinette
E garzoncelli impuberi e cinture
Fregiate d'or, briglie d’argento e due
Dorati nappi colmi di rubini,
Palafreni d’Arabia a selle in cuoio
Di leopardi, a gemme incastonate
Sovra le selle e su le briglie, un serto
Che risplendea di gemme imperiali,
Una collana d’or tutta di verdi


<pb n="5.419"/>
— 419 —

Smeraldi ornata, di coteste cose

Inclita copia al giovinetto sire

Fi consegnò. Chi addusse i ricchi doni,

Del prence al tesorier li abbandonava.
Ma per due stazion scese con lui

Il valoroso in quella via. Mandollo

Poscia al suo re. Del suo nipote illustre

Come vide Gushtàspe il nobil volto,

Le gote sue velaronsi di lagrime

Che giù dagli occhi gli scendean. Tu sei,

Dissegli allora, Isfendiàr novello,

Chè a niuno in terra, fuor che a lui, nel volto

Tu rassomigli! — E d’Ardeshir col nome.

D’allora in poi lo designò, chè forte

.Di cotal guisa lo vedea. Davvero!

Ch'’egli era un prode con vigor d'eroe,

Con mani atte a ghermir, prudente e saggio

Adorator di Dio! Ma quando in piedi |

Egli si stava, sotto a le ginocchia

Giugnea la punta de le dita sue

Sopravanzando con la palma. Ancora

A prova il mise re Gushtàspe e intanto

Sì ne osservava la persona eretta,

Chè veramente a la palestra, all’ora

De’ suoi conviti e in romorosa caccia,

Simile a Isfendiàr quel giovinetto

S'addimostrava. Nè Gushtàsp tranquillo

Mai si restò per lui; dell’alma il sire,

In contemplarlo, si struggeva. Ancora

Ei si dicea: Mel diè l'Eterno! Affitto

Io mi vivea, ma per l'angoscia mia

Dio mel donava. Deh! mi resti in vita

Behmèn per sempre, or che perdeasi quello

Diletto figlio mio, dal capo altero,

Isfendiàr, che membra avea di ferro!


<pb n="5.420"/>
4. Leggenda della morte di Rustem.

I. Principio del racconto.

(Ed. Calc. p. 1228-1230).

D'Isfendiàr qui giunse la battaglia
A) termine segnato. — Oh! sempiterna
Del nostro re la fronte alta si levi,
Sempre il suo cor da doglia e da rancura
Libero sia, sommesso a’ cenni suoi
Pieghisi il fato! Oh sì! quel cor s’allieti,
Alta si levi la corona, e un laccio
Tocchi di chi gli è avverso, alla cervice!
Or noi da libri antichi in nostra lingua
Innanzi recherem di qual maniera
Ucciso Rùstem fu. Era già un vecchio
(Azad-sèrv il suo nome) e si vivea..
Con Ahmèd, figlio a Sahl, in Mery, e quivi
Avea ’1 Libro dei Re. Persona avea
Ed aspetto d’eroe. Quel suo gran core
Di saggezza era pieno e la memoria
Di racconti d’eroi, piena la lingua
Di passate leggende. Anche traea
Fino a Sam, di Nirèm nobile figlio,
Il nascimento suo, molte battaglie
A mente avea di Rùstem cavaliero,
Ed io tutte dirò quante da lui


<pb n="5.421"/>
— 421 —

Leggende udii, mettendo le parole

L'una con l’altra. Che se tanto in questa
Vita caduca m'è restar concesso

E guida mi sarà l’anima mia

Con la ragion, d’antichi saggi tutto
L'inclito libro compirò, lasciando

Di me alla terra nobile ricordo.

Comincio in nome di Mahmùd regnante,
Signor del mondo, Abu-’l-Kasìm, d’Irania
Prence sovrano e di Turania e d’India,
Almo splendor di trono e di corona,

Per la cui gloria luce il mondo intero

Qual di greco pugnal fulgida lama.

In sua grandezza liberal, tesori

Ei dona attorno, ma i tesori suoi

Con sapienza e gloria ei nuovamente

Colmando va. Grande si mostra, e quando

Saran trascorsi gli anni suoi, di lui

Chi ha senno in core parlerà, di sue

Fiere battaglie, de’ suoi doni eletti,

Delle sue cacce e de’ conviti. Pieno

D'assai ricordi della sua giustizia

È questo mondo. Intanto, è fortunato

Chi può veder la sua corona e quella

Sua reggia e l’ampio stuol de’ suoi campioni !
Ma debili si fan gli orecchi miei,

Si fa debile il piè! forza mi toglie

La povertà con gli anni lunghi! Avvinto

M'ha in questa guisa la fortuna avversa,

Ed io mi lagno de la sorte rea,

Degli anni grami ancor. La notte e il giorno,

Canto una lode a questo re del mondo, .

Giusto e leal; s'accorda meco intanto

La fiorente città, ben che protervi

E maligni sian dentro. Ei, da quel giorno

Che in regal trono si sedè, la porta


<pb n="5.422"/>
Chiuse degli odi e raccorciò la mano
Dall’opre triste; chi si leva altero,
Egli sgomenta, anche se innanzi alcuno
Rechi l’alto suo grado. E dona intanto
A chi ha fior di prudenza e la misura
Non oltrepassa al giorno suo segnata.
Or io memoria lascierò di lui
Quaggiù nel mondo, qual non fia che scemi
Fin che l'uomo sarà, con questo Libro
D’antichi re, di cavalieri antichi,
Di belligeri prenci. E vi son molte
Pugne descritte e cene imperiali,
E consigli e parole, e vi si narrano
‘ Opre antiche trascorse, e v'è saggezza,
Fede, senno e prudenza, e vi si mostra
Schiusa la via del ciel. Che se d’alcuna
Cosa di queste ei si compiace e frutto
Viengli da ciò per tutti i giorni suoi,
Monumento egli avrà di que’ possenti
Associato al tempo suo. Ma intanto
Sollevo a lui le mie pupille, alcuna
Moneta ad ottener dal mio signore,
Perchè rimanga pel tesoro illustre
Di questo re, prence d'’ eroi, in terra,
Dopo la morte mia, di me alcun segno.
Or io di Serv mi rendo a le parole,
Quale in Merv risplendea, nel lieto albergo
Di Sahl antico, di Mahàn progenie.

II. Nascita e inganni di Sheghàd.
(Ed. Calc. p. 1230-1298).

L'antico saggio in favellar maestro,
Memore e accorto, così narra. — Avea
Zal fortunato, dietro a’ veli ascosa


<pb n="5.423"/>
— 423 —
Del gineceo, vaga un’ancella, esperta
Di canti e suoni, e dal parlar gentile.
La giovinetta partorì da lui
Vago un infante, e poco ei differia,
Tanto era bello, dalla luna. Avea
Statura e aspetto quali dell’antico
Sam cavalier, sì che giola per lui
Quella gran casa celebrata. Allora
Astrologi ed eroi, principi eletti
Di Kashmir, di Kabul, adoratori
Del vivo fuoco, e gente a Dio devota,
Scesero tutti, con tavole greche
D’astronomia. Del ciel computo fece
Ognun d’essi, a veder per quel fanciullo
Se amor nutriva il ciel; ma poi che volse
Gli sguardi suoi l’astrologo a la stella
Del fanciulletto, vide che impendea
Rovina a quella stella. Il caso strano .
Ratto che i maghi discoprìan, volgea
Questo a quello gli sguardi e quello a questo,
E a Zal dicean, rampollo de l’antico
Sam cavalier: Di prenci fortunati
Inclito erede, computo noi femmo,
E gli arcani del ciel tutti scoperti
Furon per noi. Per questo piccioletto
Amore il ciel non ha. Che se cotesto
Leggiadro infante a’ suoi perfetti giorni
Arriverà, di sua viril grandezza
Toccando il tempo e di sua forza e ardire,
Tutta disperderà di Sam antico
Che da Nirèm scendea, l’inclita casa,
E al sovrano poter grave iattura
In essa recherà. Tutta di pianti
Si farà loco del Sistàn la terra
E l’iranie città n’andran per lui
Tutte a tumulto. Ma ciascun per lui


<pb n="5.424"/>
— 424 —

Avrassi amari i giorni suoi, ned egli
Molto sarà superstite a la terra.

Di ciò ben si crucciava il generoso
Figlio di Sam, Destàn. Quel sacro nome
Invocando di Dio, così si volse
A Dio signor, pregando: Oh! de’ mortali
Eterna guida, ben tu se’ colui
Che il ciel rotante governando reggi,
In ogni opera mia tu se’ conforto
E valevol riparo, e tu m'’additi
Il mio sentier, tu il mio consiglio guidi!
Il ciel creasti con le stelle, e in core
Vennemi ratto d’un viver felice
Opinion. Deh! vengaci soltanto
Pace e quiete e pura gioia e intègro
Di nostre voglie compimento! — Il sire
Sheghàd volle chiamar quel piccioletto,
E sì lo tenne fin che il dolce latte
Vennegli a sazietà, fin che la gioia
Fu d’ogni cor, formò parole e memore
Fu di cose d’assai. Oh! ma in quel tempo
Che il piccioletto sollevò superba
La fronte sua, Zal l’inviò del sire
Del Kabùl ne la terra; e allor ch’egli ebbe
D’alto cipresso la statura e core
D’inclito cavalier, trattando il laccio
E la clava nodosa, in lui tenea
Fermi gli sguardi del Kabùl il sire,
Ch'’egli era degno di corona, degno
Di regal trono. Oh sì! per la sua vista
Giubilava quaggiù quel sire accorto,
Anche gli diè, pel nascimento suo,

Una sua figlia, e poi, quante eran cose
Degne di lui nel suo tesoro, a quella
Nobile figlia sua tutte egli volle

In quel giorno donar. Teneasi accanto


<pb n="5.425"/>
— 425 —

Il giovinetto quale un dolce pomo
Colto di fresco, perchè mal dagli astri
Nol potesse toccar. Ma i prenci intanto
- D'Irania e d'India fean parole assai
Di Rùstem battaglier. Costume egli era
Che Rùstem, qual balzello e qual tributo,
Di giovenca ad ogn’anno si chiedea
Un cuoio dal Kabùl. Ma ne la mente
Del signor del Kabùl cadde pensiero,
Che Rùstem del Zabùl più non dovesse
Tributi ricordar, poi che del sire
Genero si dicea Sheghàd illustre.
Al sire del Kabùl secretamente
Sheghàd così parlò: Stanco son io
D’ogni cosa quaggiù. Per'un fratello
Che per me non ha in cor di reverenza
Traccia nessuna, e non è via ch’io possa
Prendere a lui per dar consigli, nulla
A me più cal s'egli è maggior fratello
O a me straniero, s’egli e saggio e accorto
O mentecatto. Deh! facciam di prenderlo
Entro ad un laccio e d’acquistarci gloria
Quaggiù nel mondo per cotanta impresa |!
Dissero e s’accordàr subitamente
I due maligni. Più del ciel de la luna
Alteri s'elevàr. — Tu vedi intanto
L'uom saggio che dicea. « Chi male adopra
Il castigo n’ha poi », disse quel saggio. —
Tutta una notte, fin che apparve il sole
Alto sul monte, non chinossi ai dolci
Sonni la fronte di que’ due. Davvero!
Dicean, davver! che perdere dal mondo
Farem quel nome suo, pieni di lagrime
Farem gli occhi di Zal, e pieno il core!
Al sire del Kabùl così parlava
Sheghàd maligno: Se vogliam giustizia


<pb n="5.426"/>
— 426 —

Rendere in ciò, tu celebra una festa
E prenci invita, musici concenti

E cantori t’accogli e vin gagliardo,
Indi, beendo di quel vin, tu parlami
Freddo e superbo, dimmi vile e abietto
Nelle parole tue. Con onta allora

Al Zabùl scenderò, molto lagnandomi
Del sire di Kabùl nella presenza

Del padre mio, nella presenza ancora
Del fratello, e dirò che tu se’ indegno
E di vil razza. Avvamperà la mente,
Per me, di quell’altero ; ei verrà tosto
A mia nobil città. Ma tu, alla via,
Loco disponi a farvi caccia e pozzi

Vi scava intorno per quel loco ameno;
Fàlli di Rùstem e di Rakhsh eguali
Nella misura, ma lung’ aste e acute
Giù nel fondo conficca. Ogni asta ed ogni
Manico suo lucente sia, ma in alto
S'erga la punta e in giù confitta resti
Ogni elsa dentro. Che se dieci attorno
Pozzi profondi scaverai, fia meglio
Assai di cinque, se pur vuoi dal tuo
Lungo travaglio riposar. Ti reca

Là su quel loco cento maghi e i pozzi
Scava nel suol, ma il tuo secreto all’aure
Non confidar. Come li avrai coperti

A sommo tutti acconciamente, sgombra
Ogni parola da le labbra tue.

Il re n’andò. Scacciava da la mente
Ogni onesto consiglio, ed una festa,
Vinto del forsennato a le parole,
Poneasi a celebrar. Principi e servi
Ei chiamò di Kabùl, tutti li pose
A. genial convito, e allor che il pane
Fu gustato da lor, ratto del vino


<pb n="5.427"/>


— 427 —

Apprestàr l’assemblea, vino e concenti

E musici chiamando. Allor che piena

De’ caldi fumi del real licore

Fu di tutti la mente, ecco! adirarsi

Per voglia rea Sheghàd maligno e volgersi
Al prence di Kabùl così parlando:

La fronte mia sovra ogni gente in alto
Io levo a dritto, chè Destàn m'è padre,
Rùstem fratello; e chi vantar potria
Più nobil stirpe ? — S'adirò con lui
Il sire di Kabùl. Per quante istorie,
Disse, mi tengo in cor, ben so che sceso
Già non sei tu da la semenza eletta
Di Sam figlio a Nirèm, non se’ fratello
Di Rùstem nè cognato. E non fe’ mai
Di te un motto Destàn, di Sam progenie,
E il fratel tuo come potria chiamarti
Così per nome? Su le porte sue,

Per tua nascita vil, tu se’ un dappoco,
Nè di Rùstem fratel la madre sua

Mai ti chiamò. — Senti serrarsi il core
Prence Sheghàd a le parole acerbe

E corrucciossi e del Zabùl si volse
Ratto al sentiero. Con alquanti eroi

Del Kabùl ei ne andò, pieno d’un odio
L'anima fosca, pieno di sospiri

Il labbro, e scese del suo padre illustre
Alla dimora. Di malvagi inganni

Era pieno quel cor, piena la mente
D'un pensier di vendetta. Oh! ma nell’ora.
Che Zal del figlio suo scoperse il volto
E ne mirò la nobile statura

E la forza e il vigor, l'alta cervice

E il portamento, assai l’inchiese e molte
Gli fe’ carezze e al fortissimo eroe

Sì l'inviò. Di suo giocondo aspetto


<pb n="5.428"/>
— 428 —

L’eroe fu lieto, e come saggio il vide

E sereno dell’alma, Oh! veramente,

Sclamò, di Sam ch’era leon fra l’armi,

Non vengon che gagliardi e valorosi

Dal seme eletto. Or di’! Come ti stai

Col prence di Kabùl? che va dicendo

Del signor di Zabùl, Rùstem guerriero?
Sheghàd così rispose: Oh! non parlarmi

Del prence di Kabùl! Grazie e favori

Ebbi un giorno da lui. Vedeami appena

E benedetto mi gridava! Ed ora,

S'ei bee del vin, con me fa lite e in alto

Leva su gli altri la superba fronte.

Or or mi fe’ dispregio innanzi a tutti

I convitati suoi, tutta svelando

La natura sua rea. « Deh! fino a quando,

Gridava, darem noi tributi e doni?

Chè davver non abbiam forza e potere

Con quelli del Sistàn! D'ora in avanti

Io non vo’ dir che Rùstem sia colui,

Chè il mio valor, la stirpe mia preclara,

Meno di lui già non mi fanno! E tu

(Disse a me volto) non se’ punto il figlio

Di Zal antico; e se pur sei, colui

Non ha valor! ». Per que’ principi accolti

Sì fe’ pieno di duol questo mio core,

Ed io qui scesi dal Kabùl con pallide

Ambe léè gote. — Come udì, s’accese

Rùstem d’un’ira grave. Oh! mai non sia,

Disse, che ciò si celi e si dimentichi!

Di lui, della sua terra, alcun pensiero

Non darti, o fratel mio. Perdasi tutta

La terra sua con la corona! Esanime —

Io sì ’1 farò per que’ suoi detti, e gli occhi

Gli farò lagrimosi e tristo il core;

Te poi beato sovra il trono suo


<pb n="5.429"/>
— 429 —

Porrò a seder, ma in pria del mentecatto

Rovescierò con la fortuna il capo.
Alquanti giorni al fianco suo lo tenne

Molto onorato e gli assegnò pur anco

Eletto loco ad abitar; ma poi

D’ogni maniera preparò faccenda

Là nel Kabùl per menar guerra. Elesse

Dell’esereito suo tutti gli eroi

Ch'erano all'uopo, chi fra l’armi avea

Inclito nome, e comandò che ratto,

Tutti apprestando del partir gli arnesi,

Dal Zabùl trasferissero soggiorno

Nel confin di Kabùl. Come apprestate

Furon le cose di sua forte schiera

E il core dell’eroe libero e sciolto

Da tal cura ne andò, venne sollecito

A quell’uom di battaglie e fe’ tai detti

Prence Sheghàd: Non meditar col sire

Del Kabùl un assalto! Ov’io soltanto

Provi a notar su l’acqua il nome tuo,

Sonno o riposo nel Kabùl nessuno

Avrà più mai. Chi ha tanto ardir che scenda

Con teco a tenzonar? Che se ti muovi,

Chi fermo resterà ? Davver! ch'io penso

Che il sire del Kabùl già si pentia

Di ciò ch'ei fece, e volgesi difesa

A investigar per questa mia venuta!

Uomini intanto a dimandar perdono

Invierà, parecchi eroi, che fiore

Son del Kabùl. — Questa è la via diritta!

Rùstem gridò. D’esercito guerriero

Io non ho d’uopo nel Kabùl. Zevàreh

Bastami assai con cento cavalieri

Incliti, ancor con fanti cento illustri.


<pb n="5.430"/>
— 430 —

III. Morte di Rustem.

(Ed. Calc. p. 1283-1237).

Ratto che si partia lo sciagurato
Da le castella di Kabùl, discese
Rapidamente de la caccia al loco
Il re malvagio. Molti di fossati
Escavatori fra i gagliardi suoi
Menò con sè, quali si avean gran nome
In quel popol di forti, e quei con arte.
Sotto la via, da questo a quel confine
Del vasto loco de la caccia, fondi
Pozzi scavàr subitamente. Lame.
V'eran confitte e l’elsa nel terreno
Entrava sotto, e v'eran spade acute
E giavellotti e fulgidi pugnali,
Strumenti d’odio. Ma quel re sagace
Con molta cura di que’ pozzi in alto
L'apertura acciecò, sì che vederli
Un uom non li potea, non vista acuta
Di palafreno o di giumento. Allora
Che Rùstem a partir già s'apprestava
Rapido in camminar, Sheghàd maligno
Veloce un cavalier fuori sospinse,
Al sire del Kabùl con tal messaggio:
Senza sua scorta, il fortissimo eroe

Sen viene, o re. Tu muovi incontro a lui

È per l’opera tua grazia gli chiedi.
Il sire di Kabùl rapido mosse

Dal suo castello, d’ umili domande

Piena la lingua ad impetrar perdono,

Ma piena l’alma di veleno; e allora

Che giunser gli occhi suoi del gran guerriero



<pb n="5.431"/>
— 431 —

Il volto a ravvisar, tosto che il vide,
A piè balzò dal palafren. Si tolse
L’indica tiara dalla fronte e venne
Scoperto il capo e con le man raccolte
Del capo a sommo. Anche togliea le scarpe
Da’ piedi e con lamenti e con omei
Giù per le ciglia lagrime sanguigne
Traea dal cor. Le gote ei su la negra
Polve fregava de l’adusto campo
E dell’opera sua, dell’alta offesa
Contro a Sheghàd, perdon chiedea. Se un giorno,
Dicea piangendo, ne la sua stoltizia
Ebbro divenne il servo tuo, se altero
Ei si mostrava ne la sua stoltizia,
Bello sarà se la sua trista colpa
Tu, signor, gli perdoni e la sua via
Tutta rinnovi e il suo felice stato!

E intanto, de l’eroe nella presenza,
Nudo i piè si traea, sparso di polve
A sommo il capo, ma di reo consiglio
Gravido il cor. Gli perdonò sue colpe
Rùstem allora e più d’assai gli diede
Nobile grado e comandò che ratto
La fronte e i piedi sì coprisse ed alto
Si tornasse in arcion, lungi dal loco
Dov’era, per andar. Ma là, vicino
A le castella di Kabùl, un prato
Si distendeva. Esilarava il core
La verzura del suolo, e v’eran acque
Ed alberi fiorenti. Ivi deposero
Lor carchi i prodi con letizia, e il sire
Molti cibi recò, gioiosamente
Apprestando un banchetto. Un vin gagliardo
Anche apportò, musici chiese, e i prenci
Tutti accolse a posar su troni eccelsi.

A Rùstem poi così parlò: Se voglia


<pb n="5.432"/>
— 432 —

Tu avessi di cacciar per verdi boschi,
È un loco presso a me là ’ve s'affollano,
In ogni parte, per campagne e monti
Fiere selvagge. Son gazzelle ovunque
Per la pianura ed ònagri fuggenti

E capre agresti; e chi destrier veloce
Mena con sè, gazzelle e onàgri al piano
Prendesi tosto. Oh no! l’ameno loco
Evitar non è bello, o generoso!

Tutto ne andava in giubilio quel prode
A que’ detti del re, per la pianura
Lieta di fonti e per gli onàgri e l'altre.
Belve raccolte. — Quando giunge il fato
Per cosa alcuna all’uom, sempre quel core
Per ciò si perde, e tortiloso cade
Il suo pensier. Ma nostra sorte in terra
Tale ha costume, nè svelar si cura
Ogni secreto a noi. Là, negli abissi
Dell’onda, i mostri suoi, per la campagna
I pardi agresti ed i leoni, aguzzi
Che hanno gli artigli e menano l'assalto,
E gli elefanti e de’ piccioli bruchi
L'ampia famiglia, tutti son di morte
In potestà; nè qui restarci a lungo
È cagion di conforto a buono stato.

Fe’ cenno che ponessero la sella
Rùstem al suo destrier, che di sparvieri
E di falchi sagaci intorno intorno
Ingombrassero il campo. Ei si cacciava
Dentro al turcasso il laccio suo di prence,
Mentre Sheghàd al fianco gli venia.
Venne col prode anche Zevàreh e alquanti
Venner con lui di quella nobil schiera
Subitamente, e lo stuol degli eroi
Pel loco de la caccia si disperse
Ad una parte, da le fosse andando


<pb n="5.433"/>
— 433 —

Lungi d’assai; ma Rùstem e il fratello,
Pel fato che ne’ pozzi gli attendea,
Andaron dritti per la via. D'un tratto

Di quella terra nuovamente smossa
Rakhsh l’odore afferrò, sì che piegossi
Ratto del corpo e s’attrappi, rotante

Sì come globo. S'impennò, temendo

De la terra l’odor, con l’ugna forte
Raspò il terren, chè il passo egli volea
Spingere innanzi rapido e veloce

E passar fra cotesta e quella fossa.

Ma di Rùstem il cor pieno d’un’ira

Fu pel suo Rakhsh, chè la fortuna avversa
L'occhio vela del senno. Ei con la sferza
Diè un lieve colpo al generoso e tutta ..
Nel core del destrier già vinto e oppresso
L'antica foga ridestò. Nel mezzo

Come fu Rakhsh ai due profondi pozzi,
Ben cercò di sfuggir del suo destino

Il fero artiglio, ma i due piè di dietro

In un de’ pozzi s’affondàr. Non loco

Era quel di battaglie o di resistere

Nella fatal caduta. Era del pozzo

Pieno di lame il tenebroso fondo,

Pieno di ferri cuspidati, e scampo

Là non era a fuggir, loco non era

A militar virtù. Squarciato il fianco
N’ebbe Rakhsh generoso, e il collo e il petto
L’eroe gagliardo; eppur, con viril forza
Ei rilevossi, ed animoso e fiero

Dal fondo oscuro fino all’orlo trasse

Del tristo pozzo la persona, e quando
Aperse gli occhi suoi, ben che ferito,

E vide di Sheghàd maligno e reo
Sinistro il volto, che da lui venia

Quel tradimento e quella frode, intese,
Frrpusi, V. 28


<pb n="5.434"/>
— 434 —

Rapido intese che nemico suo
Era Sheghàd ingannator. Oh! tristo,
Oh! disgraziato, gli gridò, deserta
Si fa per l’opra tua quest'ampia terra
Fiorente e amena! Pentimento un giorno
Te ne verrà, te ne dorrai pur anco,
Vecchio non diverrai dopo la colpa!
Sheghàd abietto così diè risposta:
I) ciel rotante la giustizia tua
Qui qui t'amministrò. Perchè la mano
Tanto distendi a sparger sangue e desti
Tumulti ovunque e fai rapine? Tempo
Venne per te che la tua vita ancora
Finir dovesse e de’ nemici tuoi
Dentro ad un laccio tu morissi alfine!
Il prence del Kabùl dal suo sentiero
Giugnea frattanto al dilettoso loco
Della caccia, e vedea l’eroe fortissimo
Piagato al sen, vedea quelle ferite
Non fasciate pur anco. Oh! celebrato
Eroe fra tanti eroi, disse compunto,
Deh! che t'avvenne al dilettoso loco
Della tua caccia? Andrò ben io d’ alquanti
Medici in traccia e lagrime sanguigne
Io per te verserò. Forse che queste
Ferite tue si. chiuderanno e allora
Non avrò d’uopo di lavar le gote
Con l’acerbo mio pianto! — Oh! tu malnato
E ingannator! gli rispondea quel grande,
Stagion per me passò ch'io d’uopo avessi
Di medic’arti! Non versar di pianto
Quell'atre stille! Chè, se a lungo resti
Alla vita quaggiù, tocca al suo termine
Il tempo nostro, e vivo un uom la volta
Mai del ciel non varcò. Non io mi vanto
Gloria maggiore di Gemshìd; gli aperse



<pb n="5.435"/>
— 435 —

Il bianco petto con stridente sega
Il suo nemico; nè son io più illustre
Di Fredùn, di Kobàd, non de’ regnanti
D’inclita stirpe e gloriosi. Ancora
Prence Khusrèv trafisse del malvagio
Afrasyàb la persona, e allor che venne
Il tempo suo, Gurvi-zirih squarciava
Con crudo ferro a Siyavish la gola.
Erano tutti principi d’Irania,
Erano tutti a le battaglie in mezzo
Come leoni, e si partir! Ma noi
Troppo a lungo restammo, ad un crocicchio
D'alpestre via come leoni indomiti
Noi ci tenemmo. Feramùrz, quel mio
Figlio, diletto a me come degli occhi
La viva luce, qui verrà per compiere
La mia vendetta su di te! — Ma poi
Così disse a Sheghàd maligno e reo:
Poi che m'incolse tanto mal, tu recami
Dalla sua teca l’arco mio possente,
Recami all’uopo di ogni voglia mia
L'interprete fedel! Ratto ne tendi
La corda e ponlo innanzi a me con due
Alate punte. Deh! non sia che giunga
A questo campo un leon fero e venga
Alla sua caccia, ed io, ferito al corpo,
Ancor qui resti, perch’ei vegga e tosto
Men tocchi danno. Che se l'arco mio
È accanto a me, darammi aita e niuno
Squarcerà il corpo mio de’ leon feri,
Sì che a la terra, al giunger del mio tempo,
Reclinerò la mia persona. — Andava
Sheghàd allora e fuor traea quell’arco,
La corda ne tendea, fea prova alquanto
Di ripiegarlo. Sorridendo, innanzi
Al gran guerriero lo depose, e gioia


<pb n="5.436"/>
— 436 —

Aveasi in cor per la vicina morte

Del suo fratello. Ma l'eroe quell’arco

Avidamente si ghermi, per quelle

Sue fonde piaghe dolorando assai,

E allora, oh sì! delle sue frecce alate

Forte il fratello ebbe timor! Ne andava,

E d'una pianta schermo alla persona

Costernato si fea. Sorgea da presso

Un albero di platano frondoso ;

Molte stagioni su l’antica pianta

S’erano volte, il tronco suo vetusto

Era incavato e le sue verdi foglie

Sui rami intatte si vedean. Lo stolto

Ben s’appiattò de l’albero da sezzo,

Ma Rùstem che il vedea, la man distese

E il pollice levò dal dardo apposto,

Ben che ferito. Trapassò la pianta

E con essa il fratel. Così, nell’ora

Di suo eterno partir, si esilarava

Quel cor trafitto. Ma Sheghàd, al fiero

Colpo del dardo, ah! ah! gridò; ma breve

Rùstem gli fe’ col poderoso colpo

Il suo estremo dolor. Disse l’eroe :
Grazia è questa di Dio, che in ogni tempo

Dio riconobbi, che al fatal momento

Che l’anima giugnea fino a le labbra

Per rivolarne a Lui, non venne a sera

Il dì fatal della vendetta mia!

Forza donasti a me, Signor possente,

Per ch'io prendessi, de la morte innanzi,

Su l’infedel la mia vendetta! Intanto

Perdona a me le colpe mie, tu accogli

La mia preghiera, chè tu se’ di grazia

Dator sovrano e aiutator. La fede

Del tuo profeta e la sacrata legge,

Le tue norme, o Signor, la tua dottrina




<pb n="5.437"/>
— 437 —

Accolgo in cor. Che se cotesta legge
Spiritùal, se la santa dottrina
Guardomi in cor gelosamente, allora
Che partirà l’anima mia, qual tema,
Quale sgomento avrò? L’eterna luce
Dona all'anima mia nel paradiso,

Chè a te, Signor, l’arcano mio pensiero
È manifesto e aperto. — Ei così disse,
E da quel corpo l’anima preclara

Via si partì. Piangean dogliosamente
Là intorno tutti, e si moria frattanto
Zevàreh illustre in altra fossa, e in vita.
Non un sol cavalier sì rimanea

Di principi e di servi in tanta schiera.

IV. Funerali di Rustem.

(Ed. Calc. p. 1237-1239).

Un cavalier tra que’ famosi in guerra
Cacciossi per la via. Talvolta a piedi,
Tal'altra in sella camminando, scese
Fino al Zabùl e disse: Oh! si congiunse
Alla terra l’eroe, quale elefante
Animoso fra l’armi, e andò sotterra
Zevàreh ancor con l’esercito suo,

E da’ colpi de’ rei scampo non ebbe
Un solo cavalier! — Alta levossi

Dal Zabùl una voce, e a’ rei malvagi
E al sire del Kabul la voce andava,

E Zal sul capo e la cervice e il collo
Polvere si spargea, la fronte e il petto
Battendosi co’ pugni, indi piangendo
Fea queste voci: O fortissimo eroe,
Nulla vogl’io che le membra mi copra


<pb n="5.438"/>
— 438 —

Fuor de la veste funerale! E ardito

Drago e guerrier dal capo eretto ed inclito
Era Zevàreh negli assalti, forte

Come leon! Ma dalla sua radice
Quell’albero real schiantava il tristo

Di trista sorte, maledetto e reo,

Sheghàd perverso! Oh! chi sapea che in quella
Terra lontana la vendetta sua

Ordita avria contro il leon gagliardo
L’infausta volpe? e chi a memoria tenne
Tempo sì tristo? e apprendere chi mai
Da’ maestri potea che in quella terra

Sì tenebrosa, per le ree parole

Di questa volpe, a morte se n’andava
Prode leon qual Rùstem battagliero ?

Deh! perchè mai, pria di lor tutti, morto
Nel mio duol non son io? perchè restai,
Antico erede, su la terra? O prode,

O cuore di leon, Rùstem possente,

Almo splendor de la semenza eletta

Di Nirèm cavalier! Deh! che mi vale
Questa mia vita e il nome mio, se tutta
Fu rovesciata la famiglia eletta

Di Destàn ch’è di Sam? Prode e gagliardo,
Vincitor di leoni in fiero assalto

E principe guerrier, di fermo core,
Conquistator del mondo e de’ nemici
Sgominator, la vita mia tapina

Tu distruggesti! E l’opera nefanda

Chi teco osò compir? Che se frattanto

Io potessi mutar l’alte montagne

In piani aperti ed inquinar di sangue

I gorghi del Gihùn, la tua vendetta

Da chi cercar potrei? Per quant’io vegga,
Non val la gente a dar per te il suo sangue!
Ma tu la terra custodivi un giorno



<pb n="5.439"/>
— 439 —

Fin ch’eri vivo; ed or che te n'andasti,
A chi n’hai data la custodia? Aperta
Poi che di piaga fu la tua persona,

Che val la terra agli occhi miei, che vale
Di polve un pugno? — Allor, con un drappello
Feramùrz ei mandò perchè chiedesse
Col prence di Kabùl fiero un assalto

E dell’ucciso la persona bella

Rilevasse dal suol, di pianto al mondo
A suscitar desio possente. Allora

Che prence Feramùrz giunse vicino
Alle frontiere di Kabùl, non vide

Nelle altere città famoso in armi

Un sol guerrier. Fuggiano i cittadini
Costernati e piangenti, e per la doglia
Di quel gagliardo, vincitor del mondo,
Affocati nell’alme. Alla pianura

Della caccia fatal ratto ei discese,
Discese al loco ove le fosse intorno
Eran scavate, e comandò che steso
Fosse un giaciglio e sul giaciglio il prode
Adagiato così, come una bella

Pianta. Gli sciolse di guerriero il balteo
Da’ fianchi, e gli levò quel suo reale
Paludamento; e in pria con tiepid’acqua
I suoi sergenti ne lavàr l’eretta

Cervice e il seno dolcemente e poi

La bianca barba. D’olezzante muschio

E d'ambra ancora gli arsero d’accanto
Una gran copia e le profonde piaghe
Acconciamente gli cucîr. Sul capo
Acqua di rose Feramùrz intanto

Con dolce cura gli spargea, di canfora
Intatta e pura ne copria le membra,
Mentre in un drappo funeral la bella
Persona ne avvolgean gli altri dintorno,


<pb n="5.440"/>
— 440 —

Indi rose chiedean con rosso vino
E puro muschio. Ma chi attorno al corpo
Gli ricucia la funeral sua vesta,

Pianse lagrime ardenti allor che imprese
Col pettine a ravviar la bianca barba.
Di due giacigli non bastò lo spazio.

A quell’alta persona. Era là forse
Un’alta spoglia o un altero che lungi
Stendeva l’ombre sue? Fecero intanto
In duro legno un’arca funerale
Artificiosa, e v’erano figure

D'avorio attorno e chiovi d'or; con pece
Le commessure acconciamente ei chiusero
E d’agalloco e muschio una mistura

Su la pece spalmàr. Dalla sua fossa
Dell’estinto guerrier trasse il fratello

. Principe Feramùrz e con affetto

Le piaghe ne cucì là ’ve ferito

Il corpo ne vedea. Poi che lavato
L’ebbero i prodi suoi, d'un ricco drappo
Gli fe’ una vesta funeral quel forte,

E quelli a rintracciàr per alcun loco
Un fusto andàr di melagrano. Vennero
I legnaioli vigili ed esperti

E da quel fusto via segàr per quello
Tavole gravi. Di due dì stagione

In tal faccenda si passò; ma poi

Di Rakhsh estinto sopra a un elefante
La spoglia collocàr. Tutta la terra,

Là dal Kabùl fino in Zabùl, di pianti
Continui è loco. Stavan su la via
Uomini in piè con donne, ed a vivente

Spazio alcun non restava. Ecco! eì passavano

Le due bare da questa a quella mano,
E in tanta folla che reggeale, lievi
Le avean siccome un’aura. In una notte



<pb n="5.441"/>
— 441 —

E in due giorni così que’ due ferètri
Toccàr la terra di Zabùl, nè alcuno

Li vide mai sul duro suol deposti.

Ma, per grave dolor, piena d'’alterne

Voci dolenti fu la terra, e detto,

Detto avrestù che la campagna intorno
Tremava tutta. In un giardin fu posta

La sepoltura e a rasentar le nubì

Ne fu addotta la cima; ivi due troni

Di fulgid’or, l'uno dell’altro a fronte,

Fùr collocati, e l’inclito guerriero

Che lieta sorte ebbe quaggiù, discese
D'eterno sonno in quell’ostel. Fu posto

Su l’un de’ seggi, e sovra l’altro, e accanto,
Zevàreh, presso a quei che amò sua gloria.

‘Ma qual de’ servi era nell'ampio ostello,
De’ liberi qual era e qual de’ fidi
Sergenti suoi di puro cor, mischiava
Rose con muschio e al piè di quel fortissimo
La mistura spargea, così dicendo:

Inclito eroe, perchè, perchè chiedesti
Muschio ed ambra da noi quale un'offerta
Da gittarsi al tuo piè? Che non riprendi
Il grado tuo di re, che non ritorni
A’ tuoi conviti e non ripigli il tuo
Vampo sì fiero al dì dell’armi? E a noi,
Sì come un dì, larghezza di tesori,

Di monete non fai? Davver! che poca
Cosa è cotesta agli occhi tuoi! Ma intanto
Deh! sii tu lieto in paradiso! Iddio

Dì giustizia e valor ti conformava!

Del monumento chiusero la porta
E a dietro si tornàr. — Così sparia
Da questa terra l’inclito guerriero,

Leon d’eretto capo! — Un monumento
Fecero ancor, qual è d’un palafreno


<pb n="5.442"/>
— 442 —

Immoto e in piè, per Rakhsh, là, de l’avello
Di Rùstem battaglier presso la porta.

Da questa vita ch'è sì breve, oh! quale,
Qual frutto cerchi? Son tesori forse
Al principiar, ma toccano travagli
Al fin de l’opra. Un dì, s'anche di ferro
Fosser le membra tue, del suol profondo
Nel grembo giacerai disfatto e guasto,
Sia che devoto al ciel, sia che seguace
D’Abrimàn tu sii detto. E fin che vivi
. Opre leggiadre t’abbi in mente; forse,
In altra vita dopo questa, il fine
D’ogni dolce desio conseguirai.

V. Punizione del re del Kabul.

(Ed. Calc. p. 1239-1241).

Poi ch'ebbe pianto il padre suo tradito
Principe Feramùrz, alla pianura
Tutti egli trasse i prodi suoi. La porta
Ratto dischiuse de l'antico ostello
Del fortissimo eroe, fornì sue genti
Di tesori e di fulgide monete.

Levossi al primo albor di trombe un suono
E di crotali d’India alto uno strepito
E di timpani in bronzo. Ecco! scendea
Di Zabùl in Kabùl la gran caterva
De’ combattenti e questo sol sparìa
Di sopra al mondo! Ratto che l’annunzio
Aveasi il prence di Kabùl de’ prodi
Che venian di Zabùl, famosi in armi,
Tutte raccolse le falangi sue
Intorno sparse e tenebroso il cielo
Fecesi allor, parve la terra intorno


<pb n="5.443"/>
— 443 —

Tutta di ferro rivestita. Incontro

Con la sua gente Feramùrz gli andava,
E ratto su nel ciel luce moria

E di luna e di sol. Come incontràrsi
Ambe le schiere fronte a fronte, piena
Fu questa terra de le voci altere

De’ chiedenti la pugna, e per la turba
De’ palafreni e la volante polve

De l’esercito accolto entro la selva

I leoni smarrian de’ lor covili

L'’usato calle. E sorse una procella

E negro turbo si levò; la terra

Da questo ciel discernere mortale
Occhio più non potea. Balzava allora
Dell’esercito suo dinanzi agli ordini
Principe Feramùrz e si gittava

Al medio loco de l’avversa schiera.
Intenebrò per la volante polve

De’ cavalieri tutto il mondo, e intanto
Il sire di Kabùl cadde prigione.

Tutta dispersa per quel campo intorno
Ne andò l'ampia caterva. I più prestanti
Di Zabùl e animosi, ecco! quai lupi,
Qua e là dispersi in ogni parte attorno,
Si posero a le insidie, e le restanti
Schiere dietro avventàr. Tanti trafissero
Principi d'India e tanti valorosi
D'altero cor, del Sind nati a' castelli,
Che poltiglia si fe’ pel molto sangue
Il suol del campo. Andarono disperse
Del Sind le schiere e d’India ancor; levarono
Da’ loro alberghi e da la terra il core
I fuggitivi, abbandonàr fanciulli
Infanti e donne. Feramùrz allora
Quella persona insanguinata e pesta
Del sire di Kabùl dentro ad un’arca


<pb n="5.444"/>
— 444 —

Gittò, d'un elefanie in su la schiena,

E l’esercito suo menò sul loco

De la caccia fatal, là "ve que’ pozzi

Erano aperti. Quel maligno e reo

Là pure ei trasse con le mani avvinte

E quaranta con lui de’ consanguinei

Menovvi ancora, agl’idoli devoti,

In turpe foggia. Da l’incurvo dorso

Del lor duce e signor trasse battendo

Con la soga le cuoia, onde poi tutte

L'ossa gli si scoprîr, poscia il sospese

A capo in giù d’un tenebroso pozzo

Sol vano aperto, pien di fango il corpo

E di sangue la bocca. Entro a le fiamme

Gittati poi que’ suoi congiunti, e venti

Erano e venti ancor, di là si mosse

Verso l’empio Sheghàd. Quale un gran monte

Vasto incendio ei destò, Sheghàd e il platano,

Col suolo attorno, vi bruciando, e poi,

Come trasse in Zabùl le sue falangi,

Tutta la terra di Kabùl condusse

Di Destàn in poter. Ma poi che al tristo

Accorciata egli avea sì fieramente

La giornata vital, regnante ei pose

Un della terra di Zabùl sul trono

Di Kabùl conquistato. In quella terra

Non alcun si restò de la famiglia

Del re, che letto non avesse editto

Qual dettò Feramùrz col brando suo.
Egli allor di Kabùl pieno di duolo

E pien d’affanno si tornò. Davvero!

Che tenebroso il chiaro dì per lui

Erasi fatto! Ma piangean dolenti

Di Zabùl e di Bust gli abitatori,

Nè intatte alcuno su le membra sue

Avea le vesti. Accorsero in gran folla


<pb n="5.445"/>
— 445 —

Dinanzi a Feramùrz, venner ‘con molto
Struggimento del cor, forte battendosi
Il colmo petto, e per un anno ancora
Lutto fu nel Sistàn. De’ cittadini
Eran tutte le vesti e azzurre e nere.
Ma un dì Rudàbeh così disse al suo
Vecchio consorte: Piangi, piangi adunque
Del prode figlio mio per la rancura
E l’acerbo dolor! Dal di che in alto
Fu questo sole a rischiarar la terra,
Giorno più oscuro niun vedea di questo!
Donna di poco senno, a lei rispose
L'antico Zal, la doglia del digiuno
Ciò vincerebbe..— N’ebbe doglia e sdegno
Rudàbeh e fece sacramento e disse:
Mai non torrà questa persona mia
O cibo o sonno! Forse che quest'alma
L’alma di quello, fortissimo eroe,
Un di vedrà ne la falange eletta
De’ beati nel ciel. — Così per sette
Giorni si tenne dal cibarsi, e parve
In secreto parlar con quella dolce
Alma di Rùstem suo. Ma intenebravano
Gli occhi suoì belli per il manco cibo,
S'estenùava la persona eretta
Qual d'eroina, e d'ogni parte e intorno
Venlano alquante de le ancelle sue
Là ’ve n’andava, per timor che danno
Ella n’avesse. Ma de' sette giorni
Al terminar, lungi da lei l’antico
Senno volò, chè il suo dolor voltossi
In gioia aperta per la sua stoltizia.
Rapida scese a le cucine, in tempo
Che altri dormiva, e dentro all'acqua un morto
Serpe trovò. Stese la man rapace
E quel serpe afferrò subitamente


<pb n="5.446"/>
— 446 —

Pel capo intorto; e già di farsen cibo
Era sul punto, allor che costernate
Di mano gliel togliean le ancelle accorte
E lei, stringeano al sen. La trasser poi
Dal tristo loco, infetta ambe le mani,
E la recàr con molto stento a quelle
Sue stanze elette, al loco ov’era il suo
Soggiorno usato. L’adagiàr compunte
Al seggio consieto e le apprestarono
La mensa e le recàr copia di cibi.
D'ogni cosa gustò, fin che di cibo
‘ Ella fu sazia, e le donzelle un drappo
Le distesero allor molle di sotto
Acconciamente. Sonno ella prendea
Riposandosi alfin da tanta angoscia,
Da tanto duol, da quella per l’acerbo
Fato di Rùstem dolorosa cura,
Dal pensier de’ tesori. E chiese cibo,
Ratto che si levò dal dolce sonno,
Con nuova brama, e d'ogni cibo assai
Gli recàr copia le fanciulle ; e quando
Il senno in lei tornò, La tua parola,
A Zal essa dicea, iva congiunta
A senno antico. Qual non prende sonno
E non si ciba, de la morte il duolo
E d'una festa il tripudiar confonde
E stima eguali. Andò quel grande, e noi
Ben tosto il seguirem, nella giustizia
Di Dio fidando creator del mondo.
Alla misera gente ogni riposta
Sua ricchezza donò, dinanzi a Dio
Così disse pregando: Almo Signore,
Che mortal gloria superi ed avanzi
Ogni onor di quaggiù, dalle sue colpe
Lava del prode figlio mio lo spirto,
Nella vita eternal loco gli dona


<pb n="5.447"/>
— 447 —

Di paradiso, gli concedi il frutto
Del seme che gittò su questa terra.



VI. Morte di re Gushtàsp.

(Ed. Calc. p. 1241-1242).

Da che finìa dell’inclito guerriero
L'età felice, recherò novella
Storia qui innanzi. — Poi che de la sorte
S'intenebrava per Gushtàspe il volto,
Giamàspe ei volle innanzi al trono e disse:
D'Isfendiàr per l’opra dolorosa
Tale impronta di duol m’ebbi nell’alma,
Colpa del reo destin, che di mia vita
Più giocondo non è limpido il giorno,
Ed io mi cruccio per cotesta sorte
Vendicatrice. Dopo me, regnante
Behmèn sarà, ma del secreto suo
Fia Beshutèn conoscitor. La fronte
Deh! non volgete voi dal suo comando
In altra parte, dal suo fermo patto.
Non dilungate, ma la via diritta
Ciascun gli mostri. Egli è di regal seggio
E di corona imperial ben degno.
Porse a Behmèn de’ suoi tesori antichi
Le chiavi tutte, dal profondo petto
Un sospiro traendo. Ecco! dicea,
Giunge al suo fine ogni opra mia. Già supera
L'onda il mio capo. Qui sedei per cento
Anni e venti qual re, per l’ampia terra
Chi ugual mi fosse, mai non vidi. Or tu,
Figlio diletto, poni in ciò tuo studio
Ed a giustizia sii fedel! Se in opra
Tu giustizia porrai, da ogni rancura


<pb n="5.448"/>
— 448 —

Andrai libero e sciolto. Abbi al tuo fianco
Beato e lieto chi è più saggio, e il mondo
Al tuo nemico d’ombre avvolgi. Sii
E verace e leal, chè mai non tocca
Iattura a l’uom per lealtà. Ma intanto
Io t'abbandono il trono mio, la benda
Imperial co' miei tesori, poi
Che lungamente faticai pel mondo
Con affanno e dolor. — Disse, e toccava
Al segnato confin la dolce vita
Subitamente, nè giocondo frutto
L’età passata gli recò. Gli fecero
La sepoltura e d’ebano e d'avorio
E sul trono real che dentro v'era,
Sospeser la corona. Egli ebbe in terra
Parte nel duolo e ne’ tesori suoi,
Gustò velen dopo un balsamo eletto,
Gustò velen dopo un licor soave.

Deh! se pur questo è il viver nostro, quale
È frutto del piacer? Pari ad un sire
È ne la morte chi sua vita a frusto
Mendicando si va. Tu godi intanto
Del ben che tieni, ed a mal far non porre
Industria mai, porgendo all’uom ch'è savio
Gli orecchi intenti. Già passaron oltre
I compagni di via; noi qui restammo,
E qui leggemmo di passati eventi
Ben molte cose. A stazion frattanto
Del suo riposo chi ne andò, giugneva,
E bel frutto cogliea chi lo cercava
Con cura intenta. Deh! non tocchi mai
La mano tua fuor che giocondo frutto,
Se pur del saggio la parola ascolti !


<pb n="5.449"/>
IL RE BEHMEN ARDESHIR,
LA REGINA HUMAY, IL RE DARAB},
IL RE DARA.

i. II re Behmen Ardeshir.

I. Spedizione di Behmen contro il Sîstan.
(Ea. Calc. p. 1242-1245).

All’opre di Behmèn volgerò intanto
La mia fatica ed i trascorsi casi
A te racconterò. — Come si assise
Dell’avo suo sul trono, ecco! fermossi
Behmèn a’ fianchi la guerresca cinta
E ad operar la man disciolse. Diede
All’esercito suo dramme lucenti
E diè danari e molte cose elette
Dispensar volle e potestà di prenci
Su terre e campi; e come ratto scorse
Tempo non lungo in ciò, la sua vendetta
Già meditava l’inclito signore.
Di magnati e di saggi e di possenti
Sperti d’assai fe’ un’ assemblea, poi disse:
D'Isfendiàr l’acerbo fato e il bene
E il male ancor del tramutar di questa
Infida sorte, ricordate voi,



<pb n="5.450"/>
— 450 —

Giovani e vecchi, ognun di voi che spirto
Ha sereno e veggente. Anche v’è noto
Ciò che nel tempo di sua lunga vita
Ruùstem fece con l’armi, e ciò che fece
L’antico Zal incantator. Ma intanto
Quaggiù, nel mondo, Feramùrz nessuna
Cosa cerca o desla fuor che da noi
Aspra vendetta, manifestamente

E per secreta via. Pieno frattanto

È di dolor questo mio cor, di cruccio
La mente è ingombra, e nulla entro al cerèbro
Io serbo ed ho fuor che di mia vendetta
Una voglia implacata. Io ben rammento
Ch’ebber la morte in dolorosa guisa
Nush-azèr e Mihr-nush, due valorosi,
Incliti in guerra, che di simil foggia
Là, nel Zabul, fu trucidato il forte
Isfendiàr, di cui non fu l’eguale,

O nascosto, o palese, in terra mai.
Perdeano il senno per dolor di lui

Le domestiche fiere e le selvagge,

E parve che piangessero le vive
Immagini degli avi entro a’ castelli
D’Isfendiàr l’acerbo fato. Intanto,

Pel sangue di que’ nostri gloriosi,
Cavalieri belligeri de’ nostri

E giovinetti, ognun di noi che intatto
Va dell’onor, di magnanima stirpe
Virtù non celerà, ma verrà come
Fredùn sovrano, e fia beato e grande,
Se tal si mostrerà. Chè veramente
Prence Fredùn potè scemar dal novero
De’ gagliardi quaggiù Dahàk maligno,
Pel sangue di Gemshid. Schiera infinita
Trasse d’Amòl re Minocihr, la pena
Recando a Tur e Salm feroce, e scese


<pb n="5.451"/>
— 451 —

In Cina ancora e si pigliò vendetta

Del tradito avo suo, pei molti uccisi

Pareggiando la terra a le montagne.

Anche sen venne re Khusrèv in armi

Pel regnante Afrasyàb, sì che pel sangue

Quale un ondoso mar tutta la terra

Fecesi attorno; e venne il padre mio

E di Lohràspe vendicò la morte

In chiuso campo. Ed or, toccami, o prenci,

Dirittamente esto medesmo incarco,

Poi che già Feramurz levò la fronte

A questo sol che splende in ciel, del padre

Vendicando la morte. Egli ne andava

Là, nel Kabùl, e domandò vendetta

Di Rùstem battaglier, la terra avversa

E devastando e disertando. Allora,

Pel molto sangue, non potea que’ lochi

La gente ravvisar, correan disciolti

I palafreni su gli uccisi. Or io

Tale mi son che più d’ogn’ altro degno

Son di tal guerra, chè ben so fra l’armi

Sospingere il destrier contro leoni

Ed elefanti. Che se alcun gl'illustri

Va numerando per la terra, un prode

Cavalier non vedrà che sia compagno

D’Isfendiàr. Ma voi, deh! che pensate,

Deh! che vedete in ciò ? qual mi rendete

Risposta certa® Perchè buon consiglio

Per voi si dia, ponete studio e cura.
L’esercito guerrier come gli accenti

Di Behmèn ascoltò, quanti eran quivi

All’inclito signor devoti e cari,

Ad alta voce gli gridàr: Siam noi

Tuoi servi, o prence, e il nostro cor d'amore

Tutto è pieno per te. Ben più di noi

Tu sai le cose intravvenute e d'ogni


<pb n="5.452"/>
— 452 —

Valoroso guerrier sei tu di molto
Il più possente. Or fa quaggiù le cose
Venute in tuo desio, per che ti vengano
E gloria e maestà da queste tue
Parole oneste. Dal comando tuo
Non un di noi rivolgerà la fronte
A dietro mai. Deh! chi oserà quel tuo
Antico patto trasgredir? — Quand’ ebbe
Cotal risposta da’ guerrieri suoi
L’inclito re, davver! che la sua mente
Più si fe’ calda nel pensier di quella
Vendetta fiera! Di Sistàn ben tosto
Il viaggio apprestàr; convenner tutti
In quel consiglio e si levaron poi.
Al primo albor, levossi di timballi
Uno strepito orrendo, e s’oscurava
Quale d’ebano scheggia, all’atra polve
Dell’esercito, il ciel. Di quella schiera
Inclita e forte centomila uscirono
Prodi a cavallo, a vibrar spade avvezzi.
Giunto all'Hirmènd, un messaggier preclaro
Scelse Behmén e l’inviò dal figlio
Di Sam, Destàn, porgendogli parole
Molte e diverse in quel messaggio. Disse:
‘Amaro il tempo mio si fe’ nel mondo
Per ciò che avvenne a Isfendiàr; mi cruccia,
Per Nush-azèr e per Nush-zàd, pensiero
D'aspra vendetta. Due regnanti egli erano
Prestanti e forti e d’inclito lignaggio.
Or io questo mio cor sciorrò da tanta
Vendetta che mi tarda, allor che piena
Farò di sangue nel Zabùl attorno
Ogni riviera. — E il messaggiero andava
E a Zal dicea coteste cose. Ratto
Del vecchio prence si congiunse il core
Ad affanno e dolor, sì ch'egli rese


<pb n="5.453"/>
— 453 —

Cotal risposta al messaggier: Se pensa
Il prence e mio signor l’acerbo caso
D’Isfendiàr, saprà chiaro ed aperto
Ch’esser dovea ciò che gli accadde, e ch'io
Ebbimi il cor pel tristissimo evento
Pieno d’affanno. Ed eri in forse allora
Tra il male e il ben per la tua età fanciulla,
Tu, novello signor, quando gran frutto
Da me vedesti e non vedesti danno. .
Rùstem, tu il sai, non torse mai la fronte
D'Isfendiàr dal cenno, e tu vedesti

Che avvinto si tenea quel suo gran core
Al suo patto fedel. Ma tristo fato
Incolse il padre tuo, quel re possente

E valoroso, perchè ardito e fiero
Soverchio ei si mostrò. Pur, ne le selve,
Da l’artiglio del fato anche i leoni,
Anche i mostri, non trovano di scampo
Alcuna via. Ma tu veracemente

Udisti e sai quanto operò col forte
Vigor del braccio a’ tempi suoi felici
Sam cavalier. Così, fino a che giunse
Rùstem guerriero a’ suoi perfetti giorni,
Da Destàn, ciò che udìa, ciò ch’ei vedea,
Tu ascolta, e vedi quanto ei fe’ dinanzi
Agli avi tuoi, per sua virtù preclara,

In dì di gloria o d'ignominia. Ancora
Fra i balii tuoi fu Rùstem battagliero

Il più dispetto e umìl, fu nell’esercito
Un de’ tuoi prenci valorosi. E intanto

Ei si partì miseramente e l’ampia
Region di Zabùl tutta fu piena

Di tumulto e di duol. Ma se tu vedi
Che cercar più non dèi nosco la guerra,
E pensi a ciò che femmo noi, se vieni
E via scacci dal cor di tua vendetta


<pb n="5.454"/>
— 454 —

Il rio pensier, se con l'amor distruggi,
Qual con incanto, l'odio tuo tenace,
Tutti a te recherò, quando tu venga,
I tesori di Sam, le sue monete,
I drappi suoi, le sue vagine d’oro
E gli aurei cinti, chè sei tu regnante,
Son tua greggia gli eroi d’alta cervice.
Denari al messaggier con un destriero
Ei dava allor, di molte cose e varie
Inclito dono. Ma quell’uom preclaro
Come giunse a Behmèn là nel cospetto,
Di Destàn ciò che udì, ciò che pur vide,
Gli raccontò. Poi che così l’udìa
Behmèn regnante d’inclita fortuna,
Già non accolse le sue scuse e forte
Nell’alma si crucciò. Nella munita
Città discese pien d’affanno il core,
Piena la mente d’un pensier di guerra,
Piene le labbra di sospiri. Incontro
Corsegli ratto e venne umil quel figlio
Di Sam illustre cavalier, con due
Prodi a cavallo, e come giunse accanto
A Behmèn regnator, discese a piedi
E omaggio gli prestò. Sire, gli disse,
D'alto consiglio e d’alto senno, gli occhi
Apri ver noi di tua prudenza, a quella
Antica servitù che noi ti femmo,
Ben ripensando, allor che ti nutrimmo
In tua tenera età! Misericordia
Abbi, o sire, di noi, non ricordando
Gl’intravvenuti casî, e cerca e chiedi
L'antico senno e per gli uccisi eroi
Non dimandar la tua vendetta. — Forte
S'adirava Behmèn per quegli accenti,
E prostrata cadea di Zal antico
L'opera accorta. Comandò che ratto


<pb n="5.455"/>
— 455 —

Al canuto guerrier fossero i piedi
Carchi di ceppi, nè ascoltò consiglio
Di consiglier, di tesoriero. Un carco
Fu tolto allor, qual di cammelli assai,
Da quello di Destàn famoso albergo,
Figlio a Sam cavalier; carco fu quello
Di monete è di gemme intatte ancora,
Di quanti eran pur là seggi dorati,
Anche tappeti, e di vaselli in oro

E d’aurei serti e di nappi d'argento

E d’'orecchini e di cinture. E v’erano
Arabi palafreni aureo-bardati,

Indiche spade con vagine d’oro,
Giovani paggi e di monete fulgide
Colme sportelle e canfora con muschio
E cose molte e varie assai, che un tempo,.
Con lungo faticar, nel suo castello
Rùstem guerrier raccolte avea, tesori
Da re toccando e da principi illustri
D’alta cervice. Ma Behmèn cruccioso.
Alla rapina abbandonò la terra
Integra di Zabùl, doriò corone,

Donò sportelle di monete ai prenci.

II. Battaglia e supplizio di Feràmurz.

(Ed. Calc. p. 1245-1247),

Ma di Bust ne la terra ebbe cordoglio
Principe Feramùrz e fe’ le mani
Libere, lavo a vendicar. Drappelli
Raccolse ratto e venne al sire, assai
Del valoroso genitor le pugne
Rammemorando. Come giunse intanto
A Behmèn regnator novella certa,


<pb n="5.456"/>
— 456 —

Sul trono imperial fiero disdegno
Ei concepì. Le provvigioni sue
Tutte raccolse e l’esercito suo
Tutto ordinò, si mosse e fe’ dimora
Sette giorni in Guràbeh. Allor gli venne
Rapido incontro Feramùrz con l’ampio
Stuol de’ gagliardi e si fe’ il mondo oscuro
De’ cavalieri per la polve. In ordine
I suoi traea dalla parte di contro
Behmèn regnante, e questo sol lucente
Più non vedea la terra tenebrosa
Per la polve sconvolta. Ecco! parea
Che de’ crotali d’India e de le trombe
Allo strepito orrendo, anche de’ monti
Fosser turbate le profonde viscere,
Scrollate e scosse, e questo ciel copria
D'un color negro, qual di sciolta pece,
De le cose l'aspetto e da quel negro
Turbo di polve, qual gelata grandine,
Piovean dardi pennuti. Anche dell’ascie
Il fragor cupo e lo stridir degli archi
Fean la terra tremar, sconvolta e smossa
Del ciel rotante più d’assai. Tre giorni
E tre notti così sul tristo campo,
Nel giorno chiaro e ne la notte oscura,
Discesero le clave e i brandi acuti
In acciaio foggiati, e questo cielo
Nuvole fosche agglomerò, nell'alto,
Di polve che salia da tanta schiera.

Al quarto di, levossi repentina
Una bufera; che la notte al giorno
S'era mischiata, detto avresti allora,
Tanto il ciel si oscurò. Ma la tempesta
Tutta si volse a Feramùrz di contro
E del soffiar del turbinoso vento
L’iranio prence s'allegrò. Gittossi


<pb n="5.457"/>
— 457 —

Rapidamente con l’acuta spada

Dietro quel nembo e scompigliò l’esercito

Del suo nemico, e là, sul contrastato

Campo dell'armi, un solo cavaliero

Di Zabùl non restò, di Bust non uno,

Non un de’ forti che brandir le spade

Soleano in terra di Kabùl. Di tanti

Principi illustri da l’eretta fronte

Inclito un solo non restò; ma tutti

Da un capo all’altro volsero le terga

E Feramùrz abbandonàr sul campo

Con ignominia. E già quel campo attorno

Sparso di mucchi si vedea d’uccisi,

Gittati là d’ambe le genti; eppure

Feramùrz battaglier, di valorosi

Con breve stuol, gittossi fieramente

Per militar virtù di contro gli altri.
Quel corpo suo tutto è da’ colpi omai

De’ ferri oppresso, chè figliuol bennato

È costui di leoni ed egli stesso

È leon fero. Per la man d'un prode,

N’era il nome Ardeshiìr, l’uom glorioso

E di gran cor cadde prigione alfine,

E il vincitor dal contrastato campo

Il trasse a re Behmèn. Fiso guardollo,

Per alcun tempo, della sua vendetta

L’uom disioso, nè gli fe’, nel volto |

Poi che alquanto il mirò, grazia per quella

Sua vita grama. Di piantar nel suolo’

Un tristo legno fe’ comando il sire |

E vivo appese Feramùrz al tristo

Legno di morte, a capo in giù voltandone

La gagliarda persona, ed egli stesso,

Ei, Behmèn Ardeshir, famoso in quella

Stirpe de’ Kay, l’uccise poi, di dardi

Con una pioggia, per la sua vendetta.


<pb n="5.458"/>
— 458 —

Beshutèn generoso, ei, che del prence
Era fidato consiglier, nel core
Ebbe rancura per le tante morti
Grave e crucciosa. In piè levossi innanzi
A quel signor dell'ampia terra, e disse:
Sire, dispensator di tua giustizia,
Se veramente nel cor tuo posava
Di vendetta un pensier, bada che forse
Dal dimandarla manifesta viene
Iattura a te. Le morti e le rapine
Lascia di comandar, lascia i tumulti
E gl’impeti guerrieri. Oh! tu non déi
Queste cose gradir nè porvi tanta
Industria e cura! Temi Iddio! Vergogna
Abbi di noi, di nostra sorte infida
Mira al frequente tramutar, chè questo
Alle nuvole eccelse ella sospinge,
Quello sen va per lei mesto e dolente
E sconsolato. E il padre tuo, del mondo
Inclito vincitor, luce de’ forti,
Forse non venne per sua trista bara
Ai campi di Nimrùz? Forse che al loco
Della sua caccia nel Kabùl non scese
Rùstem guerrier, perchè nel tetro pozzo
Precipitando ivi morisse ? E tu,
Prence e signor di nobil nascimento,
Fin che vivo se’ qui, non far dolore
A chi discese di gran sangue. Allora
Che di Sam il figliuol che discendea
Da Nirèm cavalier, di tue catene
Si lagnerà dinanzi a Dio signore,
Fiera un’angoscia tu ne avrai, quantunque
Abbi amiche le stelle, in quel momento
Ch'ei recherà dinanzi a Dio con teco
La lite sua. Ma de’ regnanti un giorno
Poì che già custodia l’antico trono


<pb n="5.459"/>
— 459 —

Rùstem eroe, cinto de’ fianchi sempre
A faticar, da lui, qual tuo retaggio,
Avestù la corona. Oh! dal regnante
Gushtàspe non l’avesti e non da l’inclito
Isfendiàr! Così dal tempo antico

Di re Kobàd a noi discendi e vieni
Fino a prence Khusréèv da’ bei consigli,
E vedrai che lor grado ebber dal ferro
Di Rùstem tutti i re, che i prenci tutti
Gli fean soggetti. Che se fior di senno
Hai veramente, leva a Zal que’ tuoi
Ceppi dolenti e dalla via del male
Ritraggi a dietro il generoso core.

Da Beshutèn come que’ detti udia
Behmèn regnante, si pentì di sue
Trascorse colpe, e ratto un alto grido
Si levò allor da la regal sua chiostra.
Prenci ed eroi, gridavasi, d’eletto
Consiglio ricchi e di giusto pensiero,
V’apprestate a tornar; deh! mai non sia
Che facciansi da voi stragi e rapine!

Comandò che a Destàn altri sciogliesse
I piè da’ ceppi e molti ammonimenti
Gli porgesse anco. Ma sul loco istesso
La sepoltura al corpo dell’ucciso
Feramùrz fu costrutta, e fu cotesto
Nobil precetto di quel giusto ed inclito
Consiglier di Behmèn. Tornava intanto
. Al suo castel dal tenebroso carcere
Principe Zal, e pianse amaramente
La nobile sua donna in rivederlo.

Ahi! sventurato e misero, dicea,
Rùstem guerrier di fermo cor, nipote
Dell’inclito Nirèm, prode e gagliardo !
Fin che vivo eri tu, chi seppe mai
Che regnava nel mondo un re Gushtàspe?


<pb n="5.460"/>
— 460 —

Ed or, dispersi li tesori tuoi

Andaron tutti e fu Destàn captivo

E il figlio tuo di dardi acuminati

Sotto a una pioggia fu trafitto, in guisa

Orrenda e fella! Questa età malvagia

Occhio mortal non vegga mai! La terra

Vedova resti di quel tristo seme

D'Isfendiàr! — Ne giunse la novella

A Behmèn regnator, giunse a quel saggio

Beshutèn pure. E fu costui d’affanno

Pieno e di doglia per Rudàbeh e smorto

A que’ lamenti de la donna antica

Fu nelle gote, sì che disse al prence:
Behmèn, novello re, come nel mezzo

Di questo ciel risplenderà la nuova

Candida luna, al primo albor tu traggi

Lo stuol de’ tuoi da questi ermi confini,

Chè difficile e grave omai si rende

Il nostro stato. Ma da tua corona

Lungi rimanga l'occhio de’ maligni,

E tutta la tua età scorra beata

Come di festa è il di. Che qui s’arresti

Alla casa di Zal, progenie illustre

Di Sam gagliardo, il re dei re, non bello

È veramente. — Come al nuovo sole

Di resina color presero i monti,

Di timpani fragor sorse improvviso

Dalla chiostra real. Trasse le schiere

D'Irania alle città subitamente

Behmèn sovrano, di Zabùl le trasse

De’ suoi gagliardi al natio loco. Quivi

Ei riposò, sul trono imperiale

Beato assise e governò la terra.

Con giustizia ed onor. Monete ei porse

Alla misera gente, e alcun per lui

Lieto ne andava, e alcun misero e tristo.


<pb n="5.461"/>
— 461 —

III. Nozze di Behmen Ardeshîr
con sua figlia Humày.

(Ed. Calc. p. 1247-1248).

Aveasi un figlio, domator possente
Di leoni, Ardeshir, ch'egli appellava
Sasàn gagliardo; anche una figlia avea
(Humày quel nome suo) saggia, avveduta
E sapiente; ma taluno ancora
Chiamavala Cihrzàd. Beato il prence
Era quaggiù per suo: giocondo aspetto,
E, ben che padre, l’impalmò per sue
Virtù leggiadre, seguitando legge
Di quella fè che pehlevica appelli.
Humày, luce del cor, candida luna
In ciel sereno, concepì dal prence
Sì come avvenne, e quando furon sei
Le lune scorse in ciel, piena d’angoscia
Fu la donna leggiadra e cadde infermo
Prence Behmèn che sì la vide afflitta.
Ma poichè nel suo duol precipitava
A _ morte il sire, fe’ precetto allora
Che Humày venisse a lui. Tutti raccolse
Li suoi magnati e i principi che lieta
Avean la sorte, e la sua figlia pose
De’ monarchi sul trono e così disse:
Costei, di corpo sì leggiadra e pura,
Cihrzàd pudica, non godette assai
Di questa terra; ed io sì le accomando
L'eccelso trono mio con la corona,
Col drappel degli eroi, col mio tesoro,
Con la fortuna mia grande e sublime.
Ella quaggiù succeda a me, succeda
Qual nascerà da lei leggiadra prole


<pb n="5.462"/>
— 462 —

In sue stanze riposte. E nasca un figlio
Od una figlia, la corona e il trono

E la cintura imperial saranno

Di chi da lei verrà. — Queste parole
Sasàn bene ascoltò, sì che rimase
Stordito e vergognoso. Ecco! quel core
Tristo e oscuro si fea per le parole

Di Behmèn regnator. Qual leopardo
Ratto correndo per tre giorni e due
Oscure notti, per vergogna ed onta
Venne da Irania ad un altro confine,

E discese in sua corsa alla munita
Città di Nishapùr. Poi che sentia
Pieno d’affanno il cor, lungi dal padre
Così ne andava. Ma chiedeasi poi

Di que’ prenci del seme una donzella
E sè stesso tenea prono ed umile

Sul tristo suol, chè la regal sua stirpe
Ei si celava nè dicea parola

Di sua natura ad uomo in terra. E poi,
Quella sua donna sì leggiadra e pura
Ingenuo infante partorì, di nobile
Semenza un pargoletto, inclite l’orme
Nato a stampar quaggiù. Ma il padre ancora
Sasàn chiamollo al tempo stesso, e ratto
Vennegli poi della sua vita il fine.

Ma quando giunse da l’età fanciulla

A viril stato quell’infante, nulla

Egli vedea nella dimora sua

Fuor che la trista povertà. Dal prence
Di Nishapùr si prese egli una mandra
Da custodir, quale per monti e piani
Quel re dispersa avea. Per alcun tempo
Ei fu pastor del nobile sovrano.

Monti e deserti la dimora sua.


<pb n="5.463"/>
2. La regina HumaAy.

I. Nascita di Dàrfb.

(Ed. Calc. p. 1248-1250).

Or io ritorno a ciò che fe’ regnando
Humày leggiadra che l’eccelso loco,
Morto Behmèn, si prese. — Ecco! moria
Ardeshir prence per iniquo morbo,

E inerte rimanea con la corona

Il seggio imperial; ma venne e in capo
Humày si pose la corona fulgida

E cominciò nuovo costume e norme
Diverse e leggi. Al suo cospetto accolse
L'ampio stuol degli eroi, le porte schiuse
De’ suoi tesori e diè monete assai.
Vinse in giustizia e in nobile consiglio
L’antico genitor, sì che più bella
Questa terra si fea per sua giustizia
Inclita e grande. E come tosto in capo
Ella si pose la regal corona,

Lieta novella diede al mondo intero

Di sua giustizia e di sua grazia e disse:

Sia fortunato questo seggio e questa
Corona imperial, divelto il core
Sia de’ nemici! Ma leggiadre e oneste
Sian l’opre nostre e non veggasi mai


<pb n="5.464"/>
— 464 —

Nato mortal per noi doglia o rancura,
Chè farem noi chi è misero e bisogno
. Ha di lavoro corporal, la grama
Sua vita a sostener, beato e ricco
Di regi doni, e a qual de’ prenci è in terra
Che abbia tesori, non vogl’io che tocchi
Fatica mai per opra nostra. — E allora
Che tempo venne al partorir felice,
Dalla città, da l’esercito accolto,
Ella ascosa si tenne. Il regal trono
Soverchio le piacea, pareale frutto
Grato e giocondo governar la terra,
Ed ella partoria quel figlio suo
Nascostamente, nè faceane motto
A vivente persona. Ella celava
Il suo bene così! Ma poi fe’ addursi
Una nutrice, di persona ingenua,
Accorta e saggia e di valor, di molta
Reverenza per Dio; sì le affidava
Nascostamente il figlio suo leggiadro,
Quel cotal ramo che recar dovea
Giocondi frutti, e a chi del figlio un giorno
Le fe’ ricordo, Si moria, rispose,
Quel pargoletto di gentil lignaggio.

Indi sul capo la real corona
Ancor si pose e su l’eccelso trono
Lieta e vincente assise ancor. Mandava
In ogni parte ove nemico fosse
Un regnator, stuolo d’eroi; di quante .
Cose avvengon quaggiù, di mal, di bene,
Niuna secreta era per lei, chè in terra
Ella cercò la sua giustizia sola
Beneficando e governò la terra
Da confine a confin. Vive la gente
In sicurtà per la giustizia sua,
E di lei sola si favella al mondo.


<pb n="5.465"/>
— 465 —

Così rimase fin che in ciel mutaronsi
Otto lune, e crescea quel pargoletto
E somigliava al morto re. Ma intanto
Humày regina comandò che ratto
Di mente eletta un legnaiuol cercasse
Per opera leggiadra una gran tavola
Di ben compatto legno. E quei dal legno
Asciutto e duro un’arca fuor traea
Leggiadra molto. La spalmàr di pece
E di muschio olezzante, anche ne resero
Molle l’interno con drappi di Grecia
E ne spalmar tutta di vischio attorno
E di cera l'esterno. Humày vi pose
Atto a dormirvi un guancialetto e dentro
Tutto il colmò di rilucenti perle
D’una bell’acqua. Fulgid’or gittaronvi
Dentro in gran copia, e corniole e smeraldi
Vi mescolàr. Nel braccio al pargoletto
Ancor lattante posero una gemma
Degna d’un sire, e com’ei fu qual ebbro
Pel grave sonno, sospirando venne
La sua nutrice di man pronta e forte,
E molle molle dentro all’arca il pose.
D’una seta di Cina il ricopria
Ben caldo ancora. Di quell’arca angusta
Il coperchio spalmàr di vischio e pece
E di cera e di muschio acconciamente.
A mezzanotte, nè sciogliea le labbra
Questo con quello a favellar, quell’arca
Seco recaron poi, fuori la trassero
D'Humày da la presenza e la gittarono
Dell’Eufrate nell’acque. Andaron dietro
Due de’ sergenti camminando ratti
Per veder che facesse a quel lattante
L'onda fugace. Ma per l’acque scese
Qual navicello il ben composto legno,
E a chi'l guardava ansia del cor venia.




<pb n="5.466"/>
— 466 —

II. Avventura del lavandaio.

(Eà. Calc. p. 1250-1254).

Ma come l’alba si mostrò sul vertice

Della montagna, l’arca piccioletta -
Ancor fu vista giù nel fiume. Intanto
A un lavatoio, ove la bocca al fiume
Avea ristretta (e v'era una gran pietra).
Un lavandaio, l'arca piccioletta

Vide ratto costui, sì che si mosse,

Dal lavatoio a sè la trasse. Allora

Che l’aperse e levò gli apposti veli,
Meravigliò dell’inusato evento,

L'arca d’un panno ricoprì, sen venne
Tornando a corsa, pien di speme al core,
Lieto e beato e d’anima serena.

Corse veloce una vedetta allora
De l’infante a la madre, e di quell’arca,
Del lavandaio ciò che vide, a lei
Partitamente raccontò. Rispose
Alla vedetta la regina accorta:

Ciò che tu hai visto, di celar t’'è d’uopo.

Ma poi che ritornava ad inusata
Ora dal fiume il lavandaio, dissegli
La sua consorte: Ecco guadagno e frutto!
Chè se’ tornato con bagnate e molli
Le tue vesti a metà! Da chi t’avrai
Per cotesta opra tua la tua moneta?

Del lavandaio era consunto il core
D'acerbo duol, chè gli era morto un figlio
D'accorto ingegno e piccioletto, e quella
Consorte sua gemea pietosamente
Pel dolor di quel figlio, ambe le gote



<pb n="5.467"/>
— 467 —

Si percotea, l’anima oscura e trista

Aveasi in petto. Oh! donna mia, le disse

Il lavandaio, la tua mente allegra

Omai riprendi, chè, davver! quel pianto

D’oggi in poi non è bello! Or, se il mio detto

Eternamente rimarrà secreto,

All’inclita mogliera ogni avventura

Io ridirò. Presso la pietra adunque

Ov' io batto miei panni e li distendo.

Come nell’acqua diventaron mondi,

Un’arca vidi giù nel fiume. Un picciolo

Infante v'è nascosto. Or, s'io dischiudo:

Il coverchio che il serra, alto desio

In te verrà di contemplar del pargolo

Il vago aspetto. Che se un picciol figlio

Avevam noi, nè lunga fu sua vita

Ed ei morì, non ricercato figlio

Ecco! trovasti, che ornamenti reca

Di gemme intatte e di monete fulgide.
Come depose que’ suoi panni al suolo,

Tolse il coperchio all’arca piccioletta,

E attonita restò del lavandaio,

Ratto che vide, la mogliera. Iddio

Invocò su l’infante, e quelle gote

Splendenti fra la seta ella frattanto

Stavasi a contemplar, con quell’aspetto

D’Ardeshir prence. Il capezzal di lui

Tutto era pieno di lucenti perle

D’una bell’acqua e il loco ove posavano

I piedi suoi, di vividi smeraldi

Era fregiato e di corniole. A manca

Eran monete in fulgid’or, gran copia

Di rubini da destra. Oh! gli porgea

Ratto le poppe turgide di latte

La donna con amor, lieta e felice

Del fanciulletto che giugnea sì grato


<pb n="5.468"/>
— 468 —

Al trafitto suo cor. Sì, sì, quel core
Si sciolse da dolor, di quell’infante.
Per la beltà, per le dovizie, allora
Che sì le disse il lavandaio: Noi
Per sempre adotterem per l’alma nostra
Questo picciolo infante. E glorioso
Un dì sarà questo piccino, o in terra
Principe un dì sarà! — Qual suo congiunto,
Qual se pur fosse il figlio suo verace,
La donna accorta lo nutrì. Nel giorno
Che venne terzo, lo chiamàr di nome
Daràb concordi, chè la picciol’ arca
Rinvenuta ne avean fra le correnti.

E avvenne un dì che quella donna accorta
Molte e diverse fe’ parole e disse
Al suo signor: Deh! che ti fai di queste
Tue gemme intanto ? Ben dovrìan guidarti
Senno e prudenza in ciò! — Dolce consorte,
Disse alla donna il lavandaio, eguale
Hanno valor per me gemme ed arena,
Ove nascoste sian. Meglio è per noi
Che usciam da la città, che discendiamo
In campi aperti da le angustie, i luoghi
Difficili lasciando. E sarem noi
Lieti di cor, possenti de la mano,
Abitando in città dove nessuno
Ci riconosca. — Al primo albor, le some
Apprestò il lavandaio. Andava ratto
Nè di sua terra fea ricordo. Seco
Portarono Daràb accolto in grembo,
Nè peso carreggiàr che oro non fosse
E ricche gemme. Valicò sessanta
Parasanghe così da quel confine
Il lavandaio e la sua stanza pose
In diversa città. Sì, la sua casa
In estrania città si fea colui


<pb n="5.469"/>
— 469 —

Qual è d’uom ricco assai. Mandò una gemma
A chi prence sedea nobile e grande
Fra quelle mura, e vesti n’ebbe in dono
E argento ed or. Così più volte ei fece
Fin che gran copia di lucenti gemme
Appo lui non restò. Nella sua casa
Nulla rimase poi di mal, di bene,

Di quell’arca real, fuor che quel fulgido
Rubino al braccio di Daràb. La donna
Che al lavandaio era consiglio e guida,
Al suo consorte così disse un giorno:

D’uopo non abbiam noi che tu lavori,
Chè tu se’ ricco. Non curarti adunque
Dell’arte tua d’un di. — Saggia consorte
Che mi se’ guida, il marito rispose,

Arti son tutte che tu chiami, e cosa ‘
Qual è miglior dell’arte? A noi pur sempre
Arte fia d’uopo in ciò che far dobbiamo.
Or tu guardami accorto. e buono e saggio
Daràb fanciullo, e vedi poi qual cosa

A te la sorte recherà per lui.

Sì caro elli tenean quel garzoncello,
Che mai non l’offendea vento importuno
Co' gravi impeti suoi. Ma poi che il cielo
Per anni vari sopra lui si volse,

D'alta cervice e maestà divenne

Un bel fanciullo. Nella via scendea

Coi compagni a lottar, nè alcun si avea
La sua persona e la sua forza. Tutti
Veniano allora in ben compatta schiera
I garzoncelli, ma d’un tratto a dietro
Si tornavan da lui oppressi e vinti.

Ne fea lamenti il lavandaio, e fosca

Si fe’ la luce d'ogni opera sua
Subitamente. Un di gli disse: Batti
Sovra la pietra questi panni. Biasmo


<pb n="5.470"/>
— 470 —

Non avrai tu da ricercar lavoro.

Ma poi che da quell’arte si fuggia
Daràb cruccioso, lagrime sanguîigne
Versava giù dagli occhi il lavandaio,

E in ricercarlo di tre parti due

Scorrean del giorno, chè chiedeane indizio
Per la città, per la campagna, e al fine
In loco lo vedea deserto ed aspro

Con un arco alla man, disciolto il petto,
Qual è costume, e col pollice infisso
Dentro a l'anello di quell’arco. L'arco

Di man gli tolse e burbero gli disse:

Oh! temerario, come agreste lupo
Disioso d’assalti, a che ti serbi
Clava ed arco e saette? Ancor fanciullo
A che mai ti se’ fatto e ardito e fiero?

Deh! padre mio, rispose allor, tu intorbidi
L'onda mia chiara! Tu m’affida in pria
A gente dotta, e poi che avrommi appreso
Il Zendavesta in ogni parte sua,

L’arte m’imponi e cercami lavoro;

Ma quest’ufficio a questo tempo mio
Non dimandarmi. — Gli parlò d’assai

Il lavandaio e l’affidava poi

A gente dotta, e quei ratto apprendea
Lettere umane. Pieno d’alto ingegno
Mostrossi ancor, sì ch’evitò rabbuffi

E ammonimenti. A chi "1 nutria, dicea
Daràb un giorno: O padre mio, quest'arte
Di lavandaio mai non fia che rechi
Frutto da me. Disgombra il loco eletto
Dell’amor tuo da ogni pensier più tristo,
E fa che l’arte mia quaggiù nel mondo
Di cavalier sia l’arte. — E il lavandaio
Perfetto cavalier cercava intanto,

Di briglie reggitor, di palafreni


<pb n="5.471"/>


Agitator, d'inclito nome. A lui
Lunga stagion quel garzoncello eroe
Egli affidava, ed apprendea le cose
Che gli eran d’uopo, il giovinetto. L’asta
E le redini apprese e l’ampio scudo
A reggere col braccio e i palafreni
A governar ne' contrastati campi.
Anche apprese degli archi e de le fi'ecce,
Delle clave il colpir, l’arte di togliere
Il suol di sotto all’avversaro. Intanto,
Per questa via, tanto ‘acquistò ne’ pregi,
Che gli artigli nel campo incontro a lui
Dispiegar non ardian le agresti belve.
Un giorno ei disse al lavandaio : In core:
Serbo un secreto fra cotesta gente,
E questo è ciò che l'amor mio nel petto
Non si muove per te. Questo mio volto
Non rassomiglia al tuo, sì che stupore
Levasi in me quando figliuol mi chiami
E nel fondaco tuo, presso al tuo fianco,
Seder mi fai. — Rispose il lavandaio :
Ecco parola che tu avventi! Oh! nostre
Cure passate ora perdute! Intanto
Se voglie hai tu più della mia superbe,
Cèrcati il padre tuo. Presso alla madre
Tuo segreto si sta. — Ma venne giorno
Che il lavandaio uscì, correndo ei scese
Dalla sua casa alla corrente. Allora
Fermamente serrò della sua casa
Daràb la porta e venne e la man porse
Ad una spada. Non cercar menzogne,
Alla donna gridò, non frodi o inganni,
Ma ciò che chieggo a te, veracemente
Tu mi disvela. Chi son io per voi,
E di qual gente? E presso a un lavandaio
Per qual ragion mi sto? — Grazia gli chiese


<pb n="5.472"/>
— 472 —

Del lavandaio per timor la donna,
Dio reggente e signor per la sua alta
Alto invocando. Il sangue del mio capo,
Gridò, non dimandar, chè dirò tutte
Le cose che tu di’ ch'io ti disveli.
Così gli raccontò le cose tutte
Partitamente, nè celò qualcuno —
De’ casi suoi, nè ricercò menzogna,
Dell’arca sua gli favellando assai,
Di quel lattante pargolo e di quelle
Monete ancor, de le sue gemme, degne
Di re sovrano, e disse: Ecco! noi due
Artefici eravam, non di semenza
Di gente illustre. Ciò che abbiam, da quelle
Cose tue ci venia, sì che possente
L’umil schiavo si fe’. Siam noi tuoi servi
E il comandar gli è tuo. Vedi che cerchi,
Poi che l’anima nostra e la persona
A te si dènno. — Attonito rimase
Daràb che l’ascoltò, sì che in profondi
Pensieri immerse l’anima sua grande,
E disse poi: Di mie dovizie alcuna
Cosa forse restava, o tutte forse
Il lavandaio le sperdea? V’è ancora
Il prezzo d'un destrier per questi giorni
D'umile stato e di povera vita?
Disse la donna: V'è. Trovasi ancora
Di questo più d’assai. Vi son monete
E giardini con frutti e pingui campi.
Tutte gli diè le restanti monete -
E gli mostrò quella sua gemma intatta
Di grave peso. Un palafren, conforme
Al nuovo suo piacer, con le monete
S'acquistava Daràb ed una clava,
Attorto un laccio ed una sella misera,
Di poco prezzo. Un uom di molto senno


<pb n="5.473"/>
— 473 —

E di consiglio .a guardia era preposto
Della frontiera per que’ lochi, prence,

Di bel costume, inclita guida agli altri.
Daràb ne andava da costui, ma piena
Era l’anima sua fosca e sollecita

Di gran pensieri. Tennelo frattanto

Con molto onor della frontiera il prence,
Si che non venne al giovinetto allora
Alcun danno dal mondo. E accadde un tempo
Che di Grecia irrompea forte un esercito,
Belligero uno stuol per quel confine

Di colta e pingue region. Trafitto

In battaglia cadea l’inclito sire

De la frontiera, e umiliata al suolo

Per ciò ne andava la superba fronte
Dell’esercito suo. Come ne giunse

La novella ad Humày, quand’ella seppe
Che avea toccato quel confin col piede
Un greco stuol (poi ch’ella aveasi un forte,
Rishnavàd n’era il nome, e di gagliardi
Era prence costui, di ducì in guerra
Inclita prole), comandò che ratto

Ei discendesse contro Grecia in armi

E quella terra disertasse intorno

Con la vindice spada. Ecco! le schiere
Adunò Rishnavàd, al radunarsi

Indisse loco e diè stipendi ancora.

Poi che si accolse da ogni parte intorno
Ampio uno stuol, poi che venian guerrieri
Da tutte vie, Daràb che annunzio n’ebbe,
In suo cor giubilò. Venne a quel prence
E scrisse il nome suo. Scese frattanto
Da l’inclita dimora Humày regina,

Ella discese co’ suoi prenci tutti
D'alto consiglio, per che innanzi a lci
L’esercito passasse in ampie file


<pb n="5.474"/>
— 474 —

Ed ella i nomi su registri suoi

Ne annoverasse e le persone. Tanto

Ella restò nella vasta pianura,

Che la falange de’ suoi prodi tutta

Innanzi le passò, grande, infinita.

Ma quand’ella scoprì l’alta statura

E il fiero incesso di Daràb e quella

Clava d’acciaio ch’ei reggeasi in collo

(Detto avrestù che tutto egli invadea

L’immenso campo e che sparia la terra

Sotto al veloce corridor), mirando

Quel dolce viso che toccava il core,

Dal materno suo sen tepido il latte

Discendere senti. Ma chiese e disse :
Donde cotesto cavalier con quella

Statura sua, con tal grandezza e tale

Persona eretta? Ch’egli è un uom famoso

Ei mostra aperto, ed egli è saggio e prode

E forte cavalier. Superba ei reca

La fronte ed è belligero e di fermo

E imperterrito cor. Ma l’armi sue

Non gli si addicon veramente. — Ratto

Ch'ella passò d’accanto a quell’illustre,

Tutta le piacque de’ suoi prodi in armi

Da confine a confin la bella schiera.

Indi, qual era d’uopo, al duce suo,

, Col favor de le stelle, un giorno fausto

E propizio. scegliea; come poi vennero

In un concordi volontà e consiglio

De’ capitani, la falange accolta

Dal cospetto ei traean della regina

Subitamente. Ella inviò dovunque

Accorti esploratori onde nessuna

Cosa occulta le fosse, ed ella intanto

E del bene e del mal de’ suoi gagliardi

Avesse annunzio, raccorciando tutta

Aspettazion di prossima sventura.


<pb n="5.475"/>
— 475 —

Da questa a quella stazion frattanto
L'esercito passava e per la polve
Di tanto stuol s’intenebrava il cielo.

III. Riconoscimento di Dàrà&b
da parte di Rishnavàd.

(Ed. Cale. p. 1254-1256).

Avvenne poi che vento impetiloso
Levossi un di. Ne fu dolente e mesto
Principe Rishnavàd, chè un tuono egli era
E pioggia e turbinar dell’etra în moto,

E folgori cadean. Piena la terra

D’acque torbe e da sùbiti rimbombi
Invaso il cielo. Da ogni parte allora

Per la pioggia correan le genti a torme
E formavan lor tende alla campagna
Subitamente. Per l’avverso caso

Anche Daràb turbossi in cor; cercavasi
Per la pioggia cadente aperto un varco
Alla sua fuga, allor che gli occhi in alto
Sollevò ratto e vide un ermo loco

E desolato, vide in mezzo eretta

Arciùata una volta. Ardua ed antica

Era e guasta dal tempo, e la consunse
Vento con pioggia. Pur v’entrò, di sotto
A dormir si gittò, chè tende acconcie

Ei non avea, non schermo avea di mura.

All’esercito suo girava attorno
Il capitano, e là, da la cadente
. Volta passava ancor, quando una voce
Da quel loco deserto e abbandonato
Giunse agli orecchi suoi, sì che dall'alma
Grido gli uscì per improvvisa tema.




<pb n="5.476"/>
— 476 —

Accorta sii, dicea la voce, o antica
Volta cadente, e sii custode a questo
Iranio sire. Non avea con seco
Tende o compagni o fida sposa, e venne
A te di sotto e s’addormì. — Dicea
Rishnavàd in suo cor: Davver! che questo
E fremito di tuono o veramente
Bufera impetuosa! — Anche una volta
Da quel loco deserto uscì una voce
Che sì dicea: Della prudenza tua
L’occhio non ti velar, cadente volta,

Chè di prence Ardeshir il figlio alberga

A te di sotto. Non temer la piova,
Custodisci il mio dir. — La terza volta
All’orecchio del duce anche tornava

La stessa voce, e quel suo cor nel petto
Gli si stringea per meraviglia a quello
Gridar sì nuovo, ond’egli a un saggio disse:

Cotesto oh! che sarà? Che vada alcuno
‘A quella volta, ora fa d’uopo! Veggasi
Chi là dentro è nel sonno e chi è colui
Che tanto duolsi per la sua persona.

Andaron quelli e videro a quel loco
Un giovinetto nobile e avveduto,

E con volto da eroe. Molli e consunte

Avea le vesti in un col palafreno,

Di negro fango composto il giaciglio

Del suo dormir. Chi entrò, ciò che pur vide
Al suo duce narrò, sì che del prode.

A quell’accento balzò il core in petto,

Ed ei fe’ cenno e disse: Or lo chiamate
Senza indugiar. Tal gli mandate grido

Che udir lo possa. — Andaron quelli e dissero:

Deh! tu che dormi, déstati dal sonno
Sul duro suol! — Come balzò in arcioni
Daràb al suo destrier, cadde la volta


<pb n="5.477"/>
— 477 —

Subitamente, e il regal duce, allora

Che tal prodigio rimirò, guardando

Prence Daràb da capo a piè, con lui

Rapido venne al suo recinto e quivi

Fe’ questi detti: Unico Iddio, del mondo

Primo fattor, deh! che sì gran prodigio

Alcuno in terra non vedea giammai

Nè da prenci l’udì che sono esperti

Di molte cose! — E fea precetto allora

Che vesti si cercassero al garzone

E s’apprestasse entro la tenda un loco

A lui soltanto; accese poi, qual monte,

Una gran vampa ed aloè con muschio

V’arse in gran copia ed ambra intatta e pura.
Ma quando il sol di sopra a la montagna

Levò la fronte, la faccenda sua

Apprestò il duce alla partenza, e intanto

Sì comandò che tosto un sacerdote,

Suo consiglier, di vesti una gran muta

Dal capo al piè con arabo destriero

Da l’auree briglie e una corazza e un ferro

Dalla guaina in fulgid’or, recasse

A. Daràb giovinetto. E il dimandava

E sì dicea: Deh! chi sei tu, gagliardo

Che hai di leone il cor, di pugne amante,

E dov'è la tua terra e il loco eletto

Del nascer tuo? Ben si convien che tutte

Le cose vere a me tu dica. — Ratto

Che Daràb l’ascoltò, le cose tutte

Sì gli ridisse ed i passati eventi

Dal secreto disciolse. In quella guisa

Che gli narrò l’antica donna, tutte

Le sue parole a Rishnavàd gagliardo

Ei ripetè, dell’arca favellando

E del rubino ch’era al braccio inserto,

Delle monete e de’ broccati suoi


<pb n="5.478"/>
— 478 —

Degni d’un forte. Ei favellò col duce
Dell’esercito suo del suo riposo

E del suo sonno e di quel loco ascoso
Del suo rifugio. Fosto allor mandava
Rishnavàd prence un messaggiero suo:
E gli dicea: Sì come nembo rapido,

Il lavandaio e la sua donna e quella
Gemma apportami qui. Qui tu -m’adduci
Venere e Marte, coppia illustre e vaga.

IV. Battaglie di DAràb cai Greci.

(Ed. Calc. p. 1256-1258).

Disse cotesto e si tolse dal loco
E l’esercito suo trasse ver Grecia
Da que’ confini. L’avanguardia ei cesse
A Daràb generoso, e l'avanguardia
Avea le punte de le lancie: sue
Intrise di velen. Scese veloce
Là di Grecia al confin, ma in questa parte
Eran custodi dell’irania terra
Ovunque e intorno. S'incontràr: repente
Le due schiere nemiche ; alta la polve
Levossi allor dal contrastato campo,
E si mischiàr ferocemente e questo
E quel drappello. Oh sì, come di fiume
Una corrente, fu versato il sangue
Pel tristo loco; ma Daràb che vide
Lo stuol pugnace degli avversi eroi,
Come bufera s'avanzò nel mezzo
Rapidamente e tal del greco stuolo
Strage orrenda menò, che la sua spada
Sterminatrice aver brandita in pugno


<pb n="5.479"/>
— 479 —

Detto avresti il Destin. Corse e rincorse

In quella guisa qual di leon fero

È pur costume, e stretto il ferro avea

Nella sua destra, sotto il palafreno,

Simile a drago. Ei sì, de’ Greci corse

Là fino al vallo, di leone in guisa

Ardimentoso. Per gli uccisi intanto

Del greco stuol qual è di sangue un mare

Si fa la terra, chè la spada acuta

È dritta guida a quell’eroe, di gloria

Sempre voglioso, ed ei ritorna lieto

Di sua vittoria da lo stuol de’ Greci.

E al duce suo eh'eretta ha la cervice,

S'appresenta così. Laudi d’assai

Egli ebbe allor da Rishnavàd. Non sia,

Deh! mai non sia, gridò, che di te priva

Resti la schiera del mio re! Ma quando

Noi tornerem da questi ermi confini

E tornerà l’esercito guerriero

All’iranico suol, dalla regina

Avrai carezze ed accoglienza e assai

Più avrai di serti e di tesori ancora.
Tutta la notte in ordinar l’esercito

Stettero intenti ed apprestaron l’armi

De’ cavalieri; e come ratto il sole

La fronte sollevò sovra l’ombrosa

Cima de’ monti, e fu la terra intorno

Veracemente come lampa fulgida,.

S'incontràr le due schiere inclite in guerra

A mezzo il campo e questo sol lucente

S'intenebrò per l’atra polve. E allora

Che s’'avanzò prence Daràb recando

Fiero un assalto, al rapido corsiero

Libere lasciò andar le attorte redini.

Ma nessun rimanea de’ Greci avversi

A lor file dinanzi, e pochi stavano


<pb n="5.480"/>
— 480 —

De’ greci prodi che vibrar la spada

Usano in campo, sì che dentro a quella

Schiera di mezzo s'avventò qual lupo

L’iranio prence e l’ampio stuol disperse

È sgominò. Gittavasi da quella

Parte al corno di destra e ne recava

Armi, guerrieri e preda in copia e tutto

L'esercito de’ Greci ei scompigliava

Ferocemente, sì che niun de’ prodi

‘Sè sè riconoscea. Come leoni

Su l’orme sue con animo ed ardire

S'avventarono allor d' Irania i forti

E tanti trucidàr prodi guerrieri

Del greco stuol, che per il molto sangue

Si fe’ poltiglia di quel campo d’armi

Il suol profondo. Oh sì! Daràb gagliardo

Quaranta trucidò vescovi eletti

Di que’ possenti e ne tornò stringendo

Nella sua destra una divelta croce.
Tanta grandezza come scorse e vide

Principe Rishnavàd, sentiasi in petto

Il cuore palpitar, cuore da eroe,

Per l’allegrezza. Benedisse il prence

E gli fe’ lodi e al benedir pur anco.

Prove aggiunse d’amor. Venne la notte

E fu la terra d’un color di pece.

Tutta coperta e ritornaron tutte

Dalla battaglia le nemiche squadre.

Ma il duce iranio riposò la notte

In quel campo de’ Greci e la cerazza

Sciolse da’ fianchi allor. Molte ricchezze.

In quella notte ei dispensò, ne andava

Tutta adorna così la sua falange,

Ed ei tale mandò che sì dicesse

A Daràb animoso: O forte, cuore

Che hai di leone e la preghiera accogli


<pb n="5.481"/>
— 481 —

Di chi aita domanda, or vedi e cerca
Qual cosa è cara a te, quale ti giova
D’esta dovizia qui raccolta. Tieni
Qual è pur cosa onde ti vien desio,
E ciò che il core a dispensar ti mena,
Dispensa ad altri. Ma qual cosa è quivi
Non gradita al tuo cor, liberamente
Tu dona a chi più vuoi, chè tu del prode
Che Rakhsh un di reggea, sei più famoso.
Prence Daràb che ciò vedea, nel core
Ben s’allietò, ma per la gloria sua
Sola un’asta si tolse e l’altre cose
A Rishnavàd mandò. Lieto e vincente
Sii tu sempre, gli disse, o generoso !
Ma come a questo sol ne l'occidente
Il volto si oscuro, quando la plaga
Di questo ciel si ricopri d’un velo
Di color fosco e de la notte oscura
Una vigilia trapassò, disperse
Erano intanto per il campo intorno
Le vedette d’Irania, ecco! dintorno,
Qual è un mesto ulular, grido levossi
De’ vigili torrieri, e quella voce
Voce parea di leoni disciolti
Alla campagna. Quando poi nel cielo
Il suo disco levò quest’almo sole
Di fulgid’or, de’ belligeri prenci
La testa assorse dal profondo sonno.
Cinser d’Irania i nobili guerrieri
A’ fianchi l’armi e corsero su l’ orme
De’ Greci in fuga. Oh sì! col ferro acuto
Di guerra suscitàr vasto un incendio
Ed arser tutte le città. Ne andava
In iscompiglio Grecia tutta allora
Coi greci eroi, sì che ricordo alcuno
Mai non fece il mortal di quella terra




<pb n="5.482"/>
— 482 —

Ne' giorni che seguîr; levossi poi

Di pianto un suon dolente e angoscioso
Dal greco suol, chè quella terra antica
Lasciavano gli eroi sì dolce al core,

E il greco Imperator s’ebbe rancura
Al viver suo da tanta guerra e smorta
Si fe’ la gota de’ suoi prenci illustri.

A Rishnavàd sen venne un messaggiero
Che sì gli favellò: Se da giustizia
Non ritorce la fronte Iddio ch’è giusto,
Ben fu che sazio de l’orrenda guerra
Ogni prode si fe"! Di Grecia omai
In basso cade l'inclita fortuna.

Che se tributo chiedi a noi, noi certo
Obbediremo al tuo comando e un patto
Novellamente fermerem con teco.

Il greco Imperator mandava allora
Ben molte cose, con sportelle colme
Giovani paggi assai. Ciò che pur v'era,
Il duce iranio ricevea da lui,

Monete e gemme intatte ancor. Rediano
Lieti e beati allor da que’ confini
Daràb e Rishnavàd. Giunse costui

Ad una stazion, là ’ve sorgea

L'antica volta abbandonata, al loco
Ov'ei nel sonno ritrovò giacente

Daràb illustre, e là giugneano intanto
Del lavandaio la mogliera e quello

Suo sposo ancor con le lor gemme. Tristi
Frano e mesti per timor di pena

E di castigo, e allor che il capitano

Sì gli chiamò dal loco ov’egli s'era,
Vennero innanzi e poser lor fiducia

In Dio soltanto. Rishnavàd che scorse
La donna e l’uom di lei, d’ogni lor caso
Lì dimandò. Le cose intravvenute




<pb n="5.483"/>
— 483 —

Narravan quelli e dissero con lui
Quante eran cose a raccontar dell’arca
E delle gemme intatte ancor, del lungo
Travaglio che duràr, del come un giorno
Il pargolo allevàr lattante ancora,
Narràr le cure e i mutamenti arcani
Di questa sorte. Rishnavàd allora
Così disse a la donna e all’uom di lei:
Siate vincenti in vostra sorte e lieti
In sempiterno, chè quaggiù non vide
Nato mortal sì gran portento e mai
Non l’intese narrar da sacerdoti.

V. Riconoscimento di Daràb.

(Ed. Calc. p. 1258-1261).

Ratto e in quell’ora l’uom di mente saggia
Scrisse un foglio ad Humày. Del giovinetto
Le favellò, dell'improvvisa pioggia,
Del loco ov’ei posò, della sua pugna
In quel campo di guerra. Anche narrava
Che ratto ch’ei salia sul palafreno,
Cadea la volta dal suo prisco loco
In quell’istante e ricordava il grido
Che all'orecchio gli venne, e lo sgomento
Ch’ebbesi Rishnavàd per quella voce;
E dicea quali udì parole acconce
Dal lavandaio e l'arca rammentava
E il piccioletto infante e l’altre cose
Partitamente su quel foglio. Allora
Veloce un messaggier di nembo in guisa
Fuori ei sospinse, gli affidò la rossa
Gemma e gli disse: Or sì t’ è d’uopo, amico,
Andar congiunto a rapida bufera.

E il messaggier qual rapida bufera


<pb n="5.484"/>
— 484 —

Dal loco si parti, recò ad Humày

Il fulgido rubin. Porse a quell’ inclita

Donna, reina della terra, il foglio

E quanto udia dal labbro dell’antico

Rishnavàd, ripetè. Quand’ella il foglio

Lesse, e la gemma riconobbe e vide,

Stille di pianto da le ciglia sue

Per le gote versò. Ratto s’accorse

Che in quel di ch’ella scese alla pianura

E l'esercito suo tutto raccolto

Innanzi le passò, quand’ella vide

Quel garzoncel di maestà fregiato,

Qual primavera ne le gote ed alto

In sua statura, altri che il figlio suo

Ingenuo là non era, il suo rampollo

Di gran valor, nato a recar giocondi

Frutti alla terra. Lagrimando allora

Ella si volse al messaggiero e disse:
Venne alla terra un nuovo re. Ma sciolta

Non fu mai da pensier questa mia mente,

Ch’io sempre a questa ripensando vissi

Di re dei regi dignità. Di tema

Era pieno il mio cor per quell’eterno

Signor del mondo, ch'io dinanzi a lui

Irriverente mì mostrai. Donavami

Iddio signore un figlio eletto, ed io

Nol riconobbi, ma il gittai nell’atque

Dell’Eufrate profondo e questa gemma

Gli avvinsi al braccio, chè dispetto è un figlio

Allor che muore il padre suo. Ma intanto

Iddio mel rese pel vincente nome

Di Rishnavàd e l’orme sue preclare.
Riversarono allor colmo un tesoro

D'auree monete e mescolàr lucenti

Gemme con muschio e vin. Donava intanto

Humày regina a qual si avea bisogno,



<pb n="5.485"/>
— 485 —

. Indi, al toccar de l’altra settimana,

Schiuse i tesori de le dramme, e dove

Ben conoscea che un tempio era del Fuoco

O il Zendavesta o di Sadèh gioconda

Il dì festivo, fulgido tesoro

Anche donò per questa via, mandando

Inclite cose in ogni terra. All’alba

Del dì che venne decimo, alla prima

Luce del giorno, venne il capitano

Alla regina, ed erano con lui

Daràb illustre e i prenci suoi, ma verbo

Non dissero ad alcuno in più od in meno.
Sul regio limitar calò suoi veli

Humày regina e sette giorni ancora

Non fu dato l’accesso. Ella frattanto

Ch'era signora de la terra, un trono

Fe' tutto d’oro e due sedili in fulgidi

Turchesi e lapislazzuli ed un serto

Pieno di gemme imperiali e due

Collane ancora ed un monil, fregiato

Di gemme preziose. Anche una vesta

Ella apprestò di regal foggia e in oro,

E v’eran sopra variopinte gemme

Inteste e infitte. Astrologi sedeano

A lei dinanzi e per un giorno intero

Stavano a contemplar le stelle in alto.

Ma poi, nel dì che Shahrivàr si appella,

Nel mese di Behmèn, al primo albore,

A Daràb la regina inclita schiuse

L'accesso alfine e fece colmo intanto

Di fulgidi rubini un fondo nappo

E un altro ne riempì d’oro lucente.

E allor che venne il giovinetto eroe

Alla reggia d’accanto, ecco venirne

Humày regina e fargli ancor da lungi

Dovuto omaggio. Sparse le regali


<pb n="5.486"/>
— 486 —

Gemme al suo piè, versò dagli occhi suoi
Lagrime ardenti sovra il petto e il figlio
Fortemente si strinse al colmo seno

E gli diè baci e gli palpò la gota

Con la man dolcemente. Ella con seco

Il trasse e il fe’ seder su l’aureo trono,
Mentre dinanzi a lui, nel suo cospetto,
Vergognosi restàr quegli occhi suoi.

Ma tosto che sedea su l’aureo trono
Prence Darab, con l’aureo serto in pugno
Humòày regina s'avanzò. Baciava
L’inclito serto e lo ponea sul capo
Del figlio suo, recando al mondo intero
Lieta novella per la sua corona
Di nuovo re. Ma poi che da quel serto
Avea Daràb gloria e splendor, sue scuse
Fe’ la regina e disse al figlio: Quante
Son cose che accadean, pensa, o mio figlio,
Che passàr come un’aura. Anche passava
La giovinezza e andavano i tesori
Dispersi intorno e di donna il consiglio
Mancavami così. Moriva il padre
E senza consiglier qui si restava
Questa regina. Che se male in terra
Ella operò, non sollevar quel male,
Figlio diletto a me. Deh! non ti accolga
Altro sedil fuor che il regal tuo seggio!

Il giovane signor questa risposta
Rese alla madre: Seme di gagliardi
Veramente sei tu, nè meraviglia
È se il tuo cor ti freme in petto. Oh! come,
Oh! come mai per una colpa sola
Sì lungo lagrimar? Possa l'Eterno
Compiacersi di te, possa nel core
De' tuoi nemici penetrar caligine
Oscura e densa! Ma, frattanto, questa


<pb n="5.487"/>
— 487 —

Faccenda mia di me fia monumento

In sempiterno, chè vetusta mai

Ella non si farà su per le carte.
L'’inclita Humày il benedisse : Resta,

Resta al tuo loco, fin che resti ancora

La corona dei re! — Fe’ cenno poi

Perchè dintorno da ogni terra i saggi

Convocasse il maggior de’ sacerdoti,

E comandò che qual ne le sùe schiere

Fosse in armi famoso, e quanti fossero

Prodi gagliardi da l’eretto capo,

Usi il ferro a vibrar, fesser lor voti,

Sire acclamando quell’illustre omai

Per l'ampia terra; e come fùr gridati

Al nuovo serto imperial que’ voti,

Gemme quelli spargean sul diadema,

E Humày narrava allor ciò ch’ella fece

In suo secreto e quale e quanto ell’ebbe

Fiero dolor dall’opre sue. Deh! voi,

Ella dicea, che da Behmèn regnante

Solo erede è costui, certo sappiate

Dal labbro mio. Qui vuolsi al cenno suo

Andar conforme, ch'egli è qual pastore

E son gli eroi la greggia sua. Gli tocca

Grandezza omai con regal serto e regio

Potere e dignità, sì che per lui

. Dritta s'aderga la bella persona

D’ogni vivente. — Per intensa gioia

Grido levossi dal reale ostello,

Or che vedean fiorir quel ramo augusto

E fortunato. I prenci ivi raccolti

Tante gittàr lucenti gemme attorno,

Che in quel nembo sparia dagli occhi altrui

Il re sovrano. Fu la terra allora

Piena di gioia e di giustizia e niuno

Si rammentò del suo dolor, di sue


<pb n="5.488"/>
— 488 —

Cure passate; ma dicea frattanto

Humày regina ai sacerdoti: O illustri

Che natura di saggi avete in core,

Ciò che pur feci travagliando in trenta

Anni e due qui fra voi, tutto abbandono,

E con esso abbandono il regal seggio

E i tesori dei re. Voi siate lieti,

E obbedendo al signor che vi governa,

Senza il consiglio suo non respirate.
Come Daràb fu lieto di quel serto

Di sua grandezza, la corona in fronte

Con molta pace si posò. Correndo

Vennero allora il lavandaio e quella

Sua donna e gli gridàr: Sire del mondo,

Il trono imperial per te s'’allieti

E il cor si schianti d’ogni tuo nemico!
E Daràb comandò che cinque e cinque

Sportelle colme d’or fossero addotte

Con una tazza di valor, ricolma

Di vaghe gemme. Volle ancor che cinque

Elette mute d'ogni veste a lui

Fosser recate e le donò a cotesti

Che tanto avean per lui duolo sofferto

E tanta angoscia. O lavandaio, disse,

Che attendi all’opra tua, volgi pensosa

L’anima all’arte che tu fai, chè forse

Un'altra rinverrai ne le correnti

Arca rinchiusa e dentro un bel fanciullo.

Qual è Daràb! — Ne andarono da lui

Essi con labbra che da Dio signore

Grazia chiedean per l’inclito monarca

D’Irania bella. Ma del lavandaio

Ratto la sorte declinò. Si rese

All’officina e per i campi attorno

Cercò l’erbe a lavar suoi panni ancora.
Or noi la grazia invocherem di Dio


<pb n="5.489"/>
— 489 —

Sovra quel re di nostra terra. Detto
Abu-’l-Kasìm egli è, sire che volto

Ha di sol veramente, ei, che la terra
Tutta adornò con l’opre di suo amore
E di giustizia. Re Mahmùd, vincente
Che ha la fortuna ed ha corona e seggio,
Nulla quaggiù fuor che giustizia e fede
Cercasi e dentro alla giustizia sua
Fraude non porta. Giovane egli sia

Fin che sorride gioventù, rimanga

Vivo fra noi fin che sia vita in terra,
E pel suo serto splenda il mondo e tutti
Sian beati e felici i giorni suoi!


<pb n="5.490"/>
I. Fondazione di Darab-ghird.

(Ed. Calc. p. 1261-1268).

L'uom de la villa, antico e di leggende
Facondo narrator, che mai dicea
Dell’inclito Ardeshìr, di re Gushtàspe,

Di que’ famosi che consigli eletti
Aveano in core, e di Daràb illustre
E d’Humày del costume e del pensiero?

Quando sul trono imperial si assise
Prence Daràb, si strinse la cintura
A” fianchi intorno e disciolse la mano
Ad opre illustri. Disse allor, volgendosi
A. sacerdoti, a saggi, a valorosi,

A sapienti vigili del core:

Potere in terra non cercai per molta
Rancura e per giustizia, e Iddio regnante
Posemi in capo la corona. Oh! certo
Che nel mondo quaggiù non vide alcuno,
O in secreto o in palese, alto portento
Maggior del caso mio! Ma per cotesto
Nessun premio vegg’io fuor di giustizia,
Sì che di noi dopo di noi ricordo
Faccia il mortal con qualche lode. Ancora
D'uopo non è che per la mia fatica


<pb n="5.491"/>
— 491 —

Altri si crucci in questo dì, che colmi

Farà i tesori miei. Lieta frattanto

Scorra stagion per la giustizia mia

E de’ soggetti miei s’allegri il core!
D'India e di Grecia allor, da ogni confine

Di colti campi doviziosi e pingui,

Genti vennero a lui con doni e cose

° Da profundergli al piè, del gran monarca

Compiacimento ricercando. E avvenne,

Avvenne allor che un dì, mentr’egli uscìa

Alle sue mandre a rimirar puledri

Disciolti al pasco, da quel basso loco

Giunse ad un monte e vide un ampio lago,

Senza fine e profondo. Ei comandava

Che d'India e Grecia all’'ermo loco addotti

Saggi fossero esperti, ond’ elli aprissero

A quell’acque del lago acconcio un varco

E una corrente in ogni terra attorno

Mandassero così. Quando i serrami

Dischiusero a quell’acque i sapienti,

Gioconda e ricca una città fe’ cenno

Il sire d’elevar; come poi tutto

Fu chiuso il giro de l’erette mura,

Darab-ghird l’appellarono di nome

E una gran vampa l’inclito sovrano

Del monte accese in su la vetta. Accorsero

A torme allor del rilucente Fuoco

Gli adoratori, e poi che fùr richiesti

Artefici d'ogni arte, adorna e bella

Fecer per essi la città. Mandava

In ogni parte esercito infinito

Daràb regnante e difendea la terra

Dal nemico invasor, sì che da tema

Per gente avversa ei liberò d’un tratto

L'ampio suo regno, de’ malvagi e rei

Di fonda piaga trapassando il core.


<pb n="5.492"/>
— 492 —

Avvenne allor che d’Arabi guerrieri
{Fùr centomila cavalier pugnaci,
Usi l’aste a vibrar) stuolo si mosse,
E Shoàyb n'era il duce, un uom famoso
Di Kotèyb della stirpe. E sì voleano
D'Irania antica sollevar la polve
Negra a le stelle e conquistarne il trono
E la corona col valor. Drappello
Menava allor d’Irania il prence, quale,
Dicean le genti, non poteasi in niuna
Guisa contar. Le due nemiche schiere
Incontraronsi alfin, sì che la terra
Parve deserta e abbandonata e trista
Per tanti eroi pugnaci. Ecco! già il suolo
Più non sostien quell’infinita schiera
E per quel campo non rinvien passaggio
Chi vi cammina! Al piover de le freccie,
Al tempestar de’ giavellotti, il suolo
Si fa pel sangue qual profondo lago
D'acque raccolte, e sorge in ogni terra
Alterno un grido e vedono gli eroi’
In ogni parte di trafitti un cumulo.

Per tre notti così, per tre giornate,
Di tal maniera fu l’assalto e il mondo
Angusto si mostrò per tanti prodi
Ivi pugnanti. Al quarto di, la fronte
Volser gli Arabi oppressi e in quella notte
Abbandonàr de la battaglia il loco.
Giacque Shoàyb ucciso in campo, e allora
Degli Arabi cadea la lieta sorte
Tutta d’un tratto. De' caduti eroì
Molti restàr sul desolato loco
Palafreni d’Arabia (avean le selle
Di ben compatto legno) ed aste ‘molte
Ed elmi e arnesi da far guerra, e al figlio
D'Humày, sovrano, ciò restò de’ morti,


<pb n="5.493"/>
— 493 —

Sì ch’ei donò quante eran cose accolte
All’esercito suo, lancie e destrieri

E spade e caschi. Da lo stuol de’ suoi,

Un prence ei scelse allor, quale degli Arabi
Il sermon conoscesse, ed inviollo

I tributi a raccòr da que’ deserti

Per quell’anno così e per gli anni scorsi.

II. Guerra con Feylakîs di Grecia.

(Ed. Calc. p. 1263-1265).

Discese in Grecia dai deserti campi
Degli astati guerrier Daràb illustre
E cercò assalti per que’ pingui colti
Rapidamente. Era signor di Grecia
Principe Feylakùs, d’un sol consiglio
Col re dei Russi e d'una mente sola.
Scrissero un foglio i suoi: Dalla sua terra
Mena il figlio d'Humày stuolo infinito
Di combattenti. — Come udì tal verbo
Di Grecia il sire, della guerra antica
Il dì si ricordò. Raccolse un pugno
Di suoi guerrieri in Ammuria, famosi
Tutti in giorno d’assalti. Allor che giunse
Daràb al loco, sgomberàr la terra
E suoi confini i nobili di Grecia,
Ma Feylakùs co’ duci suoi, co’ prenci,
Co’ suoi guerrieri da Ammuria balzava
All'improvviso. Due battaglie orrende
Si fecero in tre dì. Ma quando in cielo
Splendette questo sol, luce del mondo,
Al quarto di, fuggiron sgominati
Feylakùs e lo stuol de’ suoi guerrieri.
Davver! che non restò celata o casco


<pb n="5.494"/>
— 494 —

Ad un di lor, foggiato in Grecia! Intanto
Donne e fanciulli si menàr captivi
Gl'Irani e trucidàr co'lor volanti

Nembi di strali molti assai. Dinanzi

A Daràb vincitor come fuggirono

Alla città le avverse genti, due
Tornaron salve di tre parti in quello
Esercito sconfitto, e l’altra al campo
Ferita giacque o trucidata; aveano
Confitte al tergo le nemiche lancie.

Ma gli altri, in Ammurìa, dentro a un castello
Si riparàr; già molti in quella schiera
Grazia chiedean pei rimanenti giorni.

Giunse di Feylakùs un messaggiero
Vigile e saggio, con umìl sembiante
E con carezze, con sportelle e paggi
E belle cose da gittarsi al piede,

E due cofani ancor, pieni di gemme
Imperiali, e questo era il messaggio:

Or dall’unico Iddio chieggo ed imploro
Ch'egli guida mi sia perchè da noi
Rechisi a gioia di banchetto il fine
Di questa pugna. Deh! non sia che il core
Per noi s’inclini a le battaglie! Voglionsi
E giustizia e virtù, chè vien iattura
Dai tradimenti e dalle frodi. Intanto
Se tu discendi in Ammuria, diletto
Soggiorno a me, se prenderla tu vuoi,
Sappi che questo cor per l’onor mio
Avvamperà, ch’io verrò tosto in armi
Anche nell’ora del convito. Or quale
Cosa è degna dei re, tu fa, signore,

Chè il padre tuo fu re, governa e regna
Il figlio suo. — Raccolse, allor che intese
Cotal messaggio, i nobili guerrieri
Prence Daràb e le parole udite

In lor presenza ripetè, poi disse:


<pb n="5.495"/>
— 495 —

In ciò che dite voi? Cerca soltanto
Feylakùs l’onor suo. — Tutti que’ prenci
Benedissero a lui così dicendo:

O re di vigil cor, d'’intatta fede,

Prence sui prenci suoi gli è sempre in terra
Il re dei re, fra l’opere egli elegge

Qual più bella è per lui. Ma quell’illustre
Signor di Grecia vantasi una figlia

Che di cipresso ha la statura, vaga

Qual primavera ne le guance sue.
Donzella in Cina, come lei, davvero!

Non contempla il mortal, tra le fanciulle
Pari a fulgida gemma. Il re dei regi
Quando la vegga, ben n’avrà diletto,

E quell’alto cipresso entro al suo vago
Giardin si pianterà. — Fe’ invito al messo
Di Grecia il sire e ciò che udia da quelli
Amici suoi, ridisse. Or va, soggiunse,

Alla presenza del signor di Grecia

E gli favella: « Se l’onor soltanto

Vuoi tu cercar, ben so che dietro ai veli
Delle tue stanze è una tua figlia, quale
D'ogni donna regal su l’erta fronte

È vago serto. È candida fanciulla

Che tu appelli Nahid, che tu sul trono
Di fulgid’auro fai seder. L'’invia,

L’invia tu a me col tributo di Grecia,

Se pur senza dolor, senza rancura,

Nella tua terra soggiornar tu brami. »

Ascoltò il messaggier, poi venne ratto
Come nembo improvviso. Ei sì que’ detti
Di Grecia .al sire tutti ricordava,

E Feylakùs e l’esercito suo

Ne andavano gioiosi, or che tal prence
Sposo venia della sua figlia. Corsero
Parole assai di quel tributo e varie


<pb n="5.496"/>
— 496 —

E de’ balzelli e di quanto potea

Di Grecia il sire sostener; ma poi
Ambo in ciò convenian che si torrebbe
L'iranio prence dal signor di Grecia,
Ogn’ anno sempre e di Mihr ne la luna,
Centomila in bell’or fusi e massicci
Ovi lucenti ed una regal gemma .

Per ciascun di quegli ovi. Ogni ovo ancora

Pesar doveva oncie quaranta e tanto
Le gemme ancora preziose e belle.

Ai principi di Grecia e a chi venia
Da pingui campi e coltivati, eletti
Doni spartiva Feylakùs; ma poi
A’ filosofi tutti entro al castello,
A chi per que’ confini avea possessi,
Alto fe’ cenno di schiudere un’ampia
Novella via, sgombrando il cor da tutte
L’altre lor cure. E si partîr frattanto
Principi eletti, ognun con regi doni
Da profondere al piè, con quella figlia
Di gran monarca, ed apprestàr per lei
Di fulgid’oro un palanchin, cercarono
Ancelle e schiave e d’auro una corona.
Dieci cammelli di greci broccati
Avean carche le some, e que’ broccati
D'oro il fondo s’avean, formati in gemme
I lor rabeschi; e v’erano trecento
Some di drappi e d'ogni cosa eletta.
Quale ai re suolsi offrir. Ma la fanciulla,
La bella greca, d’ogni cor conforto,
Stavasi dentro al palanchin. Sua guida
Era un vescovo antico e un sacerdote,
E venian dietro a lei sessanta ancelle
E si tenea ciascuna entro la mano

Un aureo nappo; entro quel nappo fulgide

Eran gemme reali, ed incedea




<pb n="5.497"/>
— 497 —

Con orecchini e diadema in capo
La giovinetta. Il vescovo frattanto
A Daràb consegnò la bella sposa

E al tesoriero numerò le gemme.

Ma Daràb non restò lungo ed inerte
In quel campo dell’armi. I prodi suoi
Riconducendo alle città d’Irania,
Lieto e beato venne in Persia e quivi
Di sua grandezza la corona ei cinse.

III. Nascita di Sikender.

(Ed. Calc. p. 1265-1266).

Col prence iranio si dormia la bella,
In una notte, qual leggiadra luna,
Tutta di gemme e di fragranze adorna
E di vezzi e di fregi. Alto un sospiro
Davver! ch’ella mandò, sì che n’andava
Cruccioso il re dei re. Voltossi ratto
E il capo entro al lenzuol dalla sua donna
Lungi ritrasse, chè dal suo respiro
Insoave un odor raccolto avea. °
Tristo e cruccioso per lo strano evento
Fu l’iranio signor, l’anima sua
Piena di cure e di dolor lo spirto,

Sì che i medici tutti, incliti e saggi,
Furon raccolti ed a Nahid da presso
Fatti in giro seder. Ma un uomo accorto
E di vigile cor, d’alto consiglio,

Ben cercò se rimedio a tanto male
S'appresentasse, e tosto un'erba fresca,
Il palato a bruciar, qual per la Grecia
Aveasi nome sikendèr, sul molle

Palato ei stropicciò, medico intento,




<pb n="5.498"/>
— 498 —

Di Nahid bella, che versò dal ciglio
Stille alcune di pianto. Iva disperso
Rapidamente l’insoave odore,

Chè il palato bruciò, sì che le gote

. Le si fean rosse qual lucente panno
D’un rosso vivo. Eppur, ben che di muschio
Ora olezzasse quella donna vaga,

In loco del suo amor noia e fastidio
Avea prence Daràb. Ver la sua sposa
Freddo era il cor dell’inclito monarca,
Sì ch’egli a Feylakùs novellamente

La rimandò. Ne fu dolente e mesta

La vaga figlia, che nel seno un pargolo
Si nascondea; ma l’alto suo secreto

A vivente nel mondo ella non disse.

E quando trapassàr per quella vaga
Donna e leggiadra nove lune, un pargolo
Uscì da lei qual rilucente sole,

Di bel color, di grandi membra, al petto
Di odor soave. Sikendèr chiamollo

La madre sua, chè bello e fortunato
Quel nome ella pensò da che l'intento
Ella ottenea su l’insoave odore

Per quell’erba possente. A’ prenci tutti
Il greco Imperator, Venne, gridava,

Di mia semenza manifesto al mondo

Un nuovo Imperator! — Nessuno intanto
Del nome di Darab si fea ricordo;

È il figlio Sikendèr, n’è il padre eletto
Il greco Imperator, chè gli venia
Vergogna in affermar nella presenza

Di questo o quello: « De la figlia mia
Prence Daràb si fece stanco ». — Allora
Che nacque Sikendèr dalla sua madre
Leggiadra e pura e all’avo suo ne andava
Tale a recar quel lieto annunzio, dentro



<pb n="5.499"/>
— 499 —

A’ presepi del re di color baio

Era e forte e leggiadra una puledra,
Veloce ed alta, e in quella notte istessa
Bianco puledro partoria, nel petto

Qual montano leon, nelle sue gambe
Agile e breve. Levò al ciel le braccia
L’Imperator per lei che partoria
(Augurio lieto il partorir di lei),

Sì che ogn’alba egli volle a sè d’accanto
Il pargoletto e la puledra ancora
Adornavasi intento, e il collo e gli occhi
AI picciolo puledro, accarezzando,
Palpava con la man. Pari degli anni
Egli era a Sikendèr. Ma il ciel si volse
Dopo cotesto ancor, passaron molti

Anni e diversi, e cor di gran monarca
Iskendèr si prendea, sermon pigliava
Degno di prode. Più d’assai d’un figlio

Il greco Imperator caro l’avea,
Adornandone il petto ampio e da eroe
Con cura intenta. Parte di saggezza
Prendeasi intanto il garzoncello e ratto
Si fea conoscitor di molte cose,
Prudente e saggio, esperto assai, con molta
Avvedutezza. Successor divenne

Di Feylakùs nel tempo che segula,

Ma carezze con baci egli avea sempre
Nel cospetto dell’avo. Ogni scienza
Quale a’ monarchi viene all'uopo, intanto
Iskendèr si apprendea dal suo ‘maestro,
Sì che detto avrestù non esser degno
Che di render giustizia alle sue genti,
Degno del trono imperial, dell’alte
Fondamenta in che insiste alta possanza.


<pb n="5.500"/>
4. Il re Dari.

I. Principio del regno di Darà
e di Sikender.

(Ed. Calc. p. 1266-1269).

Nel tempo che tornossi al genitore
Nahiìd, sen venne e si pigliò novella -
Sposa prence Daràb. Nacquegli allora,
Con maestà, con nobile statura,

Un pargoletto, agli anni suoi minore

Del figlio di Nahid. Nel giorno istesso
Diègli nome di Dàra, onde più assai

Pel padre suo nelle sue dolci brame
Foss'ei felice. Come dieci poi

Anni passàr con altri due, iattura
Venne all’età, venne a la sorte lieta

Del vecchio sire. Declinava il figlio
Aitante d’ Humày, chè già il chiamavano
Ad altra vita, sì che tosto intorno

I grandi ei si chiamò co’ sapienti

E fe’ parole di quel trono assai

Di sua grandezza. A. voi, disse quel sire,
Dàra ch'è figlio di Daràb, nel bene

Sarà maestro e guida. Orecchi porga
Ciascun di voi, ciascun di voi suo cenno
Obbedisca fedel, per suo comando

Gioia apprestando all’alme vostre ancora,


<pb n="5.501"/>
— 501 —

Chè il seggio imperial già non rimane
Lungamente per l’uom. Ratto che giunge
Tempo felice, il richiamano a dietro.
Ma voi, cura ponendo e con amore
Seguitando giustizia, anche una volta
Far vogliate di me lieto ricordo.

Ciò disse e trasse dal profondo core
Lento un sospiro. Quella verde fronda,
Qual di pomo granato, ecco! divenne
Qual è di greco fien squallida spoglia !

Per Daràb il cordoglio allor che tolse
Dàra dal core, fino a questo sole
Egli elevò la corona de’ prenci.

Uomo egli fu precipitoso e audace

E giovane di cor; si rintuzzava

La spada ancor contro virtù del suo
Eloquente sermon. Sedendo in trono,
Così a parlar si fe’: Prenci ed eroi

Dì fronte altera e valorosi, mai,

Mai non vorrò che precipiti in basso
Mortal vivente, ma chi è in basso loco
Non chiamerò giammai fino all’altezza
Di mia corona e di mio seggio. Quale
Il cenno mio trasgredirà, deh! sappia
Che le sue membra non contan la testa
In alto e a capo. Che se mai qualcuno
Tortùoso pensier serbasi in core,

Con questa spada quel cor suo protervo
Io squarcerò. Che se qualcun possiede,
Oltre di me, colmi tesori, niuno,

Niuno vogl’io che sia beato in core
Per sua rancura, nè vogl’io che guida
O consiglier mi sia, ch'io son la guida,
Io d’ogni cor consolator. Nel mondo
Da me procede ogni goder, la grazia
E l'alleanza, e cosa mia pur sono
Dignità imperial, comando e altezza.


<pb n="5.502"/>
— 502 —

Saggio uno scriba a sè chiamossi innanzi
E d'ogni cosa fe’ parole assai
Partitamente seco. Il valoroso,

Inclito scriba. epistola scrivea

Di Dàra in nome, di Dàrab illustre
Figlio, progenie d’Ardeshìr. Ma in tutte
‘Parti lontane ove pur fosse un prence
Di libero comando, il re mandava
Un'’epistola sua, quanto un pugnale
Tagliente e acuta. Ei vi dicea: Chiunque
Dal mio pensiero e dal mio cenno il capo
Rivolge altrove, il ferro mio che spicca
Le teste altrui, vedrà. Ma voi gli orecchi
Tutti porgete al mio precetto, s'anche
Uccider vi fia d’uopo o dar la vita.

Schiuse il coperchio de’ tesori allora
Del padre, tutti a sè chiamò suoi prodi
E diè stipendi. Le monete ascesero
Da quattro ad otto, e chi ne avea ricolmo
Un nappo e chi una lance. Ei diè denari, —
Dramme e gualdrappe e brandi ancor, loriche
E clave ponderose. Anche inviava
Qual era prence di gran cose esperto,

In ogni region, diè le frontiere

A. chi eretta recavasi la fronte,
All’esercito suo cose diè assai

Di molto pregio. Venne allora un messo
Da tutte parti; ogni famoso intorno,
Ogni possente l’inviò, di Grecia

E d'India ancor, d’ogni lontana terra

In simil guisa, dal Faghfùr, dal sire
Della Cina remota; e avean tributi

E doni tutti e doviziose offerte,

Chè niun di tanti avea poter, non forza,
Contro a Dàra in quei di. Fece quel sire
Una città, Zernùsh è il nome, e lieti


<pb n="5.503"/>
— 503 —

Ne furono in Ahvàz gli abitatori.

Ma sua giustizia alla misera gente
Rendea quel grande e cospicuo un tesoro
Fra mendichi spartia liberalmente.

Da que’ giorni moria, sì che fu questa
Nella terra di Grecia alta sventura,
Principe Feylakùs. Dell’avo suo
Montò sul trono Sikendèr cercando
Opre leggiadre, al male oprar la mano
Avvincendo così. Ma da que’ tempi
Era in Grecia un gran savio, onde la terra
Tutta era lieta e prosperosa. Nome
Arsitalis quel sapiente avea,

Saggio ed accorto; ovunque il voler suo:
Iva spiegato. A Sikendèr il saggio
Venne un dì nel cospetto e fe’ parlante
La lingua sua, ponendosi al suo loco.
Re fortunato, egli dicea, deh! sappi
Che in quest'opere tue perdi tuo nome,
Chè il trono imperial molti vedea
A te simili, nè però fe’ lunga
Dimora presso alcuno. Ad ogni volta
Che dicendo vai tu: « Giunsi al mio loco
E bisogno non ho di consigliero
Su questa terra » —, sappi che di tutti
Il men saggio sei tu, poi che de’ saggi
Non ascolti consiglio. Ecco! siam noi
Di questa terra, e per tornarvi un giorno
Anche nascemmo, abbandonando a lei,
Chè non v’ha scampo, queste membra nostre.
Che se buono sei tu, fia che rimanga
Chiaro nome di te, sarai tu lieto
Sul trono imperial. Che se tu male
Adopri in terra, nulla, fuor che male,
Raccoglierai, nè lieto in su la terra
Dimorerai quant'è una notte. Il prence


<pb n="5.504"/>
— 504 —

Sol per pregi ch’egli ha, possanza trova,
E niun si procacciò tempo felice
Per opere men belle. — Udialo intento
Principe Sikendèr. Grati gli giunsero
I dolci detti, sì che ratto a lui,
Facondo parlator, si fe’ d'accanto
Nella regal sua maestà. Le cose
Ch’ei fece poi, dietro comando e cenno
Fe’ di quel saggio, in tanti suoì banchetti,
In tante pugne, in nobili tenzoni
Ed in assalti. In ogni tempo, in nuova
Guisa così, gli fea carezze, e allora
Che a lui venia, sul trono suo regale
Il fea seder. E avvenne un dì che in Grecia
Di presso a Dàra, un messaggier venia,
Facondo parlator, di cor sereno,
Un inclito di Persia, a dimandare
In quell’amena region tributi.
A Sikendèr innanzi egli ciò disse.
Crucciossi il prence dell’antico e vieto
Tributo e del balzel, sì che rispose
Al messaggier così: Vanne! Dinanzi
A prence Dàra tu per me dirai:
« Pregio e valor cadean di nostro antico
Tributo omai, chè l’augel che facea
L’ova dorate, si morì, sperdendo
Ogni valor de l’inclito balzello. »
Il messaggier che la risposta udia
Dì cotal foggia, ebbe sgomento e ratto
Sparve dal greco suol con presti passi.

II. Spedizione di Sikender contro l'Iran.
(Eà. Cale. p. 1269-1273).

Da tutte parti radunò l’esercito
Principe Sikendèr, dinanzi ai forti


<pb n="5.505"/>
— 505 —

I casi intravvenuti ei ripetea.
Aggiunse poscia: Dai superni moti
Di questo ciel non trova scampo mai
L’uom di giusto pensier. M'è d’uopo intanto
Scorrer la faccia di quest'ampia terra,
E m'è d’uopo contar di mal, di bene,
Lunga vicenda. Or qui si vuol che all’opra
Attendiate voi pur, togliendo il core
Interamente dalla patria terra.

Schiuse dell’avo suo gli ampi tesori
E comandò che ad apprestarsi intento
Fosse lo stuol de’ prodi suoi. Dai campi
Deserti intorno quanti eran puledri
Disciolti al pasco per i verdi piani,
Trassero a lui de le mandre ì custodi,
Sì che qual era fantaccin, quel prence
Fe' tosto cavalier, l’armi gli diede,
Monete e gemme. Al primo albor, levossi
Di Grecia tutta un alto grido, ancora
Dalla città, del re novello ancora
Dal ricco albergo, e dietro a lui, signore
Di Grecia illustre, sorse alto un vessillo,
Di cilestre color, di rosso vivo,
Dipinto al fondo. Un’aquila sul vertice
Avea di color bruno, e un giavellotto
Era lo staggio ove il feroce augello
Posava i piè. Su l’alto era notato
In arabo sermone: Adoratore
Della croce di Dio. Così discese
Fino a l'Egitto per sua dritta via
Principe Sikendèr con una scorta
Di combattenti, con un ampio esercito,
Con timballi e con trombe. Allor ne venne
L’egizio prence per la via di contro
Con suo vindice stuol. Questa con quella,
S'incontrarono allor ferocemente


<pb n="5.506"/>
— 506 —

Le due schiere nemiche e là rimasero
Per sette giorni a contrastar con l’armi.
Ma sconfitta sorvenne al giorno ottavo
Per l’egizio drappel. De’ fuggitivi
Sikendèr vincitor chiuse la via
Al suo principio, e ratto in su quel varco
Tanti fùr colti prigionieri allora,
Che si fe’ stanca la mano col braccio
De’ ghermitori. Ma di ferree clave,
Di palafreni e di gualdrappe fulgide,
D'indiche spade e di corazze, ancora
D’auree cinture e di briglie d’argento,
Di brandi egizi in foderi dorati,
Di monete e di drappi intorno intorno,
Tanta copia laggiù rinvenne il sire,
Che sostener tal copia di ricchezza
Non poteano i giumenti. Anche la vita
Vennero a dimandar famosi prenci
E cavalieri e combattenti in dono,
A torme a torme. Il vincitor sovrano
In Irania a passar di là ben tosto
Apprestavasi, e cor di leon fero
E poter di gagliardi egli assumea.
Come principe Dàra e seppe e intese
Ch’esercito venia di suol di Grecia
E s’accostava a que’ confini suoi,
Alla sua terra, tanti da le mura
Usciron d’Istakhàr guerrieri in armi,
Che chiudere la via l’aste ferrate
Pareano al vento. Ei sì volea, quel sire,
Di Persia andarne contro Grecia ed ampio
Incendio suscitar per quella terra
Amena e colta. Quando la sua gente
Là da l’Eufrate egli ebbe addotta, il novero
Degli armigeri suoi già superava
Il novero dell’erbe ivi nascenti,


<pb n="5.507"/>
— 507 —

E quand’ei di quell’onde in su la riva
Trasse l’ampio drappel, niuno quell’onde
Veder potea del risonante fiume
Per le molte corazze. Ecco! frattanto,
Che esercito venia, seppe ed intese
Principe Sikendèr, sì che la via
Ratto ei percorse ad incontrarlo. Due
Parasanghe restàr fra questa e quella
Schiera nemica, e Sikendèr intanto
Tutti adunava i prenci suoi. Con seco
Avean parole assai d'ogni argomento,
Di Dàra intenti a raccontar le cose.
Come fu stanco del parlar di quelli,
Suoi consiglieri, così disse: Nullo .
È spediente qui fuor di colesto.
. Io sì, qual messaggier, ne andrò dinanzi
Al prence iranio a investigar suo stato
E in alto e in basso. — E chiese una cintura
Piena di gemme imperiali ed una,
Ricca di fregi, regal veste. Allora
Gli addussero il destrier da l’auree briglie,
A cui sospesa era una acuta spada
Con un fodero d'or. Cinque egli scelse
E cinque ancor di Grecia cavalieri,
Abili in favellar, linguaggio altrui
A intender atti ed a parlarlo, e tosto
Uscì dal vallo al primo albore, ei prima,
Indi que’ dieci turcimanni illustri.
Come poi giunse appo l’iranio sire
Da l’eretta cervice, a piè si mosse
E omaggio gli prestò. Fecegli invito
Principe Dàra e gli fe’ inchieste e accanto
Al trono suo, ma in basso loco, il volle
Anche seduto. I prenci incliti in guerra
Tutti stupian di lui, Dio su quel capo
Invocando dal ciel; stupian del suo


<pb n="5.508"/>
— 508 —

Aspetto vago, della sua grandezza

E della maestà, del portamento,

Di sua statura, qual di ramo eccelso,
E di suo ingegno. Ma non tosto assiso
Ei si trovò, che in piè levossi ratto
E drittamente d’Iskendèr, ei stesso,

Il messaggio apprestò. Primieramente
L’iranio sire ei benedisse e aggiunse:

Di questo prence incoronato, eterno
Restisi il capo! Sì ti parla e dice
Sikendèr: « Deh! signor d’inclito nome,
Che stendi il tuo desio dovunque in terra, ©
Sappi che brama di pugnar con teco,
Signor, non ho, non di restarmi a lungo
In suol d’Irania. A ciò mi attengo ond'’ io
Possa aggirarmi per la terra alquanto
E vegga il mondo un cotal poco. Chieggo
E giustizia e bontà, da che tu sei
Veracemente de l’Irania il sire.

Che se loco al passar tu mi dinieghi,
Le vie del ciel come vagante nube
Non m'è dato calcar. Ma tu se’ corso
Incontro a me con tal falange, eppure
Nulla sai tu di mio consiglio, quale

In alto miri o in basso loco. Intanto,
Se guerra porti, porterò la guerra

Io pure a te, nè senza alcuna pugna
Mi partirò da questo suol. Ti scegli
Un giorno al tenzonar, tienti a cotesto,
Non ti distòr da questa brama, ch'io
Dall’assalto dei duci unqua la fronte
Non volgerò, s'anche mi fia di contro
Esercito infinito e paventoso ».

Quell'ardir, quel pensier, quel suo costume
In favellar, la maestà con l’alta
Statura sua poi che notò in colui


<pb n="5.509"/>
— 509 —

Principe Dàra (e detto avresti allora
Che Sikendèr parea Dàra medesmo
D'avorio in seggio, con real corona,
Con braccialetti e con monili e tutta
La real maestà), così gli disse:

Qual la tua stirpe e il nome tuo? Davvero!
Che un indizio di regi è manifesto
Nel portamento tuo, nella statura,
Qual è d’un ramo eccelso! Oh! tu misura
Superi assai di chi soggetto vive,
Ed io mi penso che Iskendèr tu sei. >
Con tanta maestà, con tale aspetto,
Con tal sermone e' cotal volto, il cielo
Sol per un trono t'allevò. — Risposta
Così gli dava Sikendèr: Cotesto
Mai non fece alcun uom, non fra gli assalti,
Non di pace nei di. Nè mancan certo
D’Iskendèr nella reggia gli oratori,
Quali sul capo d'ogni saggio in terra
Corona esser potrian. Ma re sì grande,
Di popoli signor, di sè il messaggio
Quando mai recherebbe? Oh! sua saviezza
Non ha davver di così basso grado
Iskendèr, per lasciar de’ prischi regi
La via segnata! Il signor mio cotesto
Messaggio m'’affidò; d’Irania al prence
Tutto ridissi quanto ei dir mi volle.

Un loco gli apprestàr qual veramente
Ad alto grado s’addicea. Ma quando
Le sue mense imbandì l’iranio sire,
Al maggiordomo fe’ tal cenno: Chiama,
Chiama colui. — E il messaggier chiamarno
Ratto a l’istante e de’ legati al seggio
Il fecero seder. Come consunto
Fu il bianco pane, allegra un'assemblea
Indisser quivi e chieser vino e suoni


<pb n="5.510"/>
— 510 —

E musici e cantori. Oh! ma nel tempo
Che bevea Sikendèr quel dolce vino,
Ratto nel sen sì riponea la coppa,

E così, poichè molti ivi passarono

E vini e tazze, oltrepassò misura
Quel trafugar di lui. Ecco! ne andava
A _Dàra il mescitor. Diceagli : Il greco
Oggi si sposa a le tue coppe, o sire.

Fe’ cenno il sire che da lui dimando
Di ciò si fesse: Perchè mai del vino
Guardi e tieni le tazze? — O tu che pari
Se' a re sovrano, dissegli ’1 coppiero,

A che nascondi le dorate coppe
Sotto le ascelle tue? — Così gli fece
Risposta Sikendèr: Le tazze, o caro
D'inclito nome, son del messaggiero.

Ma se in Irania è tal costume e norma
Di richiederle ancor, porta coteste
Dorate coppe del tuo re al tesoro.

Principe Dàra del costume suo
Sorrise alquanto, e cenno fea che tosto
Entro la mano di colui, di gemme
Imperiali tutta piena, ratto

Fosse posta una coppa, ed un rubino

Di vivido color la sormontasse.

Ma, in quell’istante, del regal tributo
Che raccoglier dovean di suol di Grecia,
Entràr di fuori gli esattori in quella
Aula del banchettar, da che partiti
Eran di Persia dal confin. Sen vennero
Pomposamente innanzi al re. Quel messo
Che d’Iskendèr vide la fronte, ratto

A Dàra s’accostò, benedicendo

Così gli disse: Imperator di Grecia,
Sikendéèr, è costui, quale ha corona

E regal seggio e clava. Allor che il sire


<pb n="5.511"/>


Ne fe’ precetto, andammo sì da lui,

Tributo a dimandar. Ma s’adirava

E dispregio ne fea, col prence nostro

In detti arditi si rissava. Allora

Fuggimmo noi dal regno suo, spronando

I nostri corridor per l’atra notte.

Eppur chi ’1 somigliasse, oh! non vedemmo
In Grecia tutta, e chiaro è omai che venne
Fi stesso qui, dentro a’ nostri confini, ©
Arditamente. Ad osservar ne viene
L'ampia schiera de’ tuoi, l'alto tuo seggio,
I tuoi tesori e la regal corona.

Come ascoltò l’iranio sire i detti
Del messaggier, più assai volse gli sguardi
A Sikendèr, e Sikendèr conobbe
Quel che allor si dicea segretamente
Appo il signor dell’ampia terra. Fermo
Tennesi al loco suo, fin che più oscuro
Il dì si fece e questo sol che luce
È della terra, declinò a l’occaso.

Di quel ricinto allor fino al vestibolo
Ratto ei sen venne, e impetiloso e ardito
Balzò in arcioni al suo destrier, poi disse
A’ cavalieri suoi, disse a’ gagliardi
Famosi in guerra e d’' inclita fortuna:

Or sì che sta sui nostri palafreni
L'anima nostra! Vento in man ci resta
Se cadon stanchi! — Lor destrier veloci
Spinsero allora e si fuggìr del sire
Dalla presenza. Ma la fronte altera
Del greco e il serto come più non vide
Principe Dàra (sparve la corona
Di Sikendèr nell’ombre fosche), ratto
E in quell’istante del nemico suo
Alle tende inviò custodi suoi
A investigar. Ne andarono cotesti,


<pb n="5.512"/>
— 512 —

Ma il vigile di cor n’era fuggito,

Ché la fortuna dell’iranio prence

In grave sonno già cadea. Mandava

Mille pugnaci cavalier di fermo

Cor dietro a lui Dàra possente, e rapidi

Andavan elli qual disciolto nembo;

Ma poi che oscura ed alta era la notte,

Non conobber la via. Vider le scolte

De’ Greci e ritornàr, non ebber frutto

Fuor che il travaglio della via lontana.
Nel suo recinto come entrò balzando

Principe Sikendèr, moveansi tutti

Dai luoghi lor di Grecia i prodi. Videro

Lieto e beato in quella notte il sire

E innanzi a lui pieno di gemme un nappo.

Ei disse tosto a’ prenci suoi: Deh! siate

Liberi omai d’ogni timor, per questo

Felice augurio mio lieti e contenti,

Chè questo nappo è di vittoria segno

Per l’alma mia, son gli astri in mio potere

Veracemente. Ma del prence avverso

Lo stuol frattanto a numerar pur giunsi

E vidi che son men di ciò che s’ode

I cavalieri suoi. Le spade intanto

Tragga per la battaglia ognun di voi,

Esca da questi campi e dai deserti .

Sparsi all’intorno. Che se a stento grave

Recherete fra l’armi la persona,

Tesori poi con vera gioia avrete

Dal grave faticar. Dio mi protegge,

Dì questa terra creator, degli astri

Reco nel grembo mio la sorte amica.
Benedissero a lui così dicendo

Que’ grandi: Al greco prence in sempiterno

Devota sia quest’alma terra! Pegno

Per tua salvezza l’alma nostra sia


<pb n="5.513"/>
— 513 —

Con la persona, chè s'appunta eterno

In questo il patto di noi tutti. Oh! quale
Di tanti re farsi compagno tuo

Oserà mai con quel valor tuo grande,
Con la tua altezza e la real presenza?

III. Battaglie fra Daàrà e Sikender.

(Ed. Calc. p. 1278-1277).

Come da tergo dell’augello oscuro
Dell’atra notte sollevò la fronte
Quest’'almo sol, quando splendea la terra
Come fulgida lampa, ogni sua schiera
Principe Dàra seco trasse. Allora
Toglieasi appunto questa terra ombrosa
‘Il negro velo della notte, e il sire .

La falange de’ suoi d’in su l'Eufrate

Menava lungi. In quell’aperto campo,
Davver! che più d’assai de l’erbe verdi
Erano i prodi! Ma Iskendèr che intese
Avanzarsi uno stuol, fece i timballi

Di fieri colpi tempestar, traendo

Le squadre in su la via. Gli usberghi allora
E i ferri d'India e i palafreni e l’armi

E le gualdrappe, i nobili campioni

D'ambe le squadre e lor guerreschi arnesi,
Rendean quel campo quale un mar che ondeggi,
E la polve sallia quale un gran monte.

Ordinaronsi allor le schiere avverse
E questo sol pei corruscanti ferri
Forza e luce aumentò. Dinanzi agli ordini
Gli elefanti menavano i custodi,

E parve il mondo quale un ampio mare
Azzurro e fiero. Oh sil stavan da sezzo



<pb n="5.514"/>
— 514 —

I cavalieri, gli elefanti al primo.

Loco dinanzi, e ognun de’ combattenti

Il cor togliea da la gioconda speme

Del viver suo. Detto avrestù che l’etra
Sangue allora gemea, che ribollia

Putre la terra al gemer di quel sangue
Orrendamente. Ma al clangor di tanti
Crotali d'India e de le trombe, il core
D’ogn’uom guerrier dal loco suo balzava,
E al nitrir de’ cavalli, al grido alterno
De’ capitani, al rimbombar di quelle
Clave pesanti, detto avresti allora

Ch'’era la terra di guerrieri in giostra
Una montagna, che oscuràrsi l'alte
Plaghe del ciel come d’un negro il volto,
De la polve al rotar. Per sette giorni
L’assalto sostenean, questi con quelli,

Gli eroi pugnaci, quando un nembo oscuro
Sorse a l’ottavo dì, sì che la lampa
S'intenebrò del sol. Coprì quel turbine
Dell’ iranico stuol la chiara vista,

Sì che nulla ei vedean fuor che del tristo
Campo l'arena. Volse allor la fronte
Principe Dàra, e la volgea con lui
L’inclita schiera de’ gagliardi suoi

Che aman pugna. Si gittàr le squadre
Dentro a l'Eufrate risonante, in fuga
Travolte omai dal contrastato campo,

E d’'Iskendèr la gente vincitrice

Rapida e in corsa le segui. Ne andava
Pien d’angoscia colui, pieno di gioia
Segula cotesto. Sikendèr discese

A la spiaggia del fiume, e i prodi suoi
Trasser d’Irani a cruda morte quivi
Infinito uno stuol. Ma già da quella
Sponda si trae la sua falange a dietro


<pb n="5.515"/>
— 515 —

E accenna Sikendèr che il regal fiume

Non si travalchi. Ei venne al campo suo

Con la vittoria, là ’ve in pria si stava

Col fior de’ suoi gagliardi in tanta schiera.
Poi che dinanzi a Sikendèr fuggia

Dàra in tal guisa, rapido mandava

In ogni parte cavalieri suoi,

Prenci da Irania e da Turania ancora

A sè chiamava e per donar motete

De' suoi stipendi raccoglieasi attorno

Gli esecutori. Al di che della nuova

Luna fu il'primo, le falangi sue

Tutte ordinò, de’ suoi gagliardi piena

Fece la mente di guerresco vampo,

Indi, una volta ancor, da questa parte

Passò del fiume ed allogò le squadre

Nella vasta campagna. Allor che il seppe,

Trasse le schiere Sikendèr e incontro

Venne a l’iranio e abbandonossi a dietro

Le ricche suppellettili. Ma quando

L'una de l’altra si trovàr di fronte

Le due genti così, la terra tutta

E il fato in ciel chiedevano la pugna

Per fiera voglia, chè a tre giorni tosto

L'orrenda pugna si protrasse e tale

Fu il tristo campo, che si fea pei molti

Uccisi angusto ogni passaggio. Ancora

Ebbe vittoria Sikendèr; fu nobile

In sua fortuna e luce a l’ampia terra

Ei diventò, chè si fuggia l’esercito

Di prence Dàra, e costui, ne l’assalto,9

La sua tomba volea sul loco tristo

Dell'ignominia sua. Caddero uccisi

Molti Irani d’assai, chè la fortuna

Precipitava di tal re che ambia

Del mondo il regno. Oh! allor, pieno d’angoscia,


<pb n="5.516"/>
— 516 —

Ei si parti dal contrastato campo,

Da che aita non davagli dal cielo

Quest’'almo sol, non questa luna! Quale

È un turbine invasor, correagli a tergo

Principe Sikendèr, molte preghiere

A. Dio facendo ch'è signor del mondo,

E dinanzi al suo stuol grido frattanto

Sorgea così: Sudditi miei che vostro

Sentier perdeste, non per me vi colga

O rancura o timor, chè i prodi miei

Nulla a che farsi hanno con voi. Securi

In vostre case ad abitar restate

L'’alma affidando e la persona a Dio,

Chè veramente all’alma e a la persona

Salvi a’ Greci sfuggiste, anche se pronte

A sparger sangue feste in pria le mani.
Questa com’ebber sicurtà da lui

Le iranie squadre, volsero le gote

Inverso a’ Greci, e Sikendèr nel campo

Scese dell’armi e radunò la ricca

Preda all’intorno. La real dovizia

Tutta ei spartì fra gli armigeri suoi,

E l’esercito suo per nuova foggia

Usciane adorno. In quel campo di guerra

Stagion non lunga ei sì teneano, e mentre

Che riposava il greco re con l’ampia

Schiera de’ forti, di Cihrèm giugnea

Prence Dàra alla terra, ove di tanti

Tesori suoi era la chiave. Incontro

Veniangli tutti i prenci suoi; dolenti

Venlano e pieni di cordoglio e affanno

Che li struggea. Quando non vide il figlio,

Il padre lagrimò ; pianse quel figlio

Che non rivide il genitor. D'Irania

Tutte l’ampie città furon di lai

Ripiene a un tratto, e riegli occhi de’ mesti

Fùr come pioggia le cadenti lagrime.


<pb n="5.517"/>
— 517 —

Da Cihrèm discendea l’iranio sire
A città d'Istakhàr, là ’ve la gloria
Albergava de’ Persi. Andava un messo
In ogni parte allor, da ogni famoso,
Da ogni gagliardo. E l’esercito intanto
Si raccogliea nella real dimora,
E rizzavasi un trono entro la reggia
Subitamente. Ratto che seduto
Fu prence Dàra su quell’aureo trono,
Vennero intorno a lui, fedeli al sire,
I valorosi, e quei così dicea:

Prenci d’Irania saggi e valorosi,
Leonì in guerra, deh! vedete voi
Qual è vostro consiglio in tal faccenda!

Così parlava, e per dolor ch’egli ebbe,
Alquanto lagrimò. Morir, soggiunse,
Oggi con gloria meglio è assai che in vita,
Festanti i Greci, rimaner. Gli antichi
Avi ed i prischi re prendeansi ogn’anno
Lor tributi, e soggetta era pur sempre
La greca terra a noi. Oggi, de’ Persi
Cadde infelice la fortuna. Intanto
L'ampio mio regno Sikendèr si prese,
Signor sì fe’ del mondo e si togliea
La mia corona e il seggio mio; nè questo
Che resta ancor, mi lascierà, ma tosto
Verrà, perchè di sangue un vasto mare
Persia tutta diventi. E prigionieri
Uomini andranno e pargoletti e donne,
E in quest’inclito suol non fia che resti
Vecchio o garzon superstite. Ma intanto
Se a me alleati siete voi, la fiera
Doglia e l’affanno ed il periglio estremo
Lungi da voi respingerò, chè un tempo
Quest'empia razza fu de’ prenci nostri
Segno al colpir, soggetta e sottoposta


<pb n="5.518"/>
— 518 —

Tutta d’Irania alle città. Ma in oggi
Preda noi fummo, quei fùr leopardi,

E da pugna tentar fuggimmo noi

In ogni assalto! Che se voi fra voi

Vi rinserrate, in man vi recherete

De’ nemici la terra; ove poi fiacco

Nella battaglia alcun di voi si mostri,
Tardi combatterà, chè la distretta

Fia che all'anima il tocchi. Oh! voi frattanto
Molto sperar non collocate in questa
Vita meschina, chè Dahàk divenne

Il greco e di Gemshid noi siamo al loco!

Così, colmo nel cor d’acerba doglia,
Lagrimando ei dicea, smorte le gote
E livide le labbra. In piè balzarono
Tutti i magnati sapienti e acconcia
Risposta gli apprestàr. Levossi intanto
Lamentoso da Irania un fiero grido,

Che sì dicea: Ripudiam noi la vita

Se manca il nostro re! Deh! che noi tutti
A la battaglia volgerem la fronte

E angusta renderem quest’ampia terra
Al reo nemico. Della veste il lembo
Questo a quello congiunga, o sia che tomba
Avremo in campo, o sia che tocchi a noi
De’ nemici la terra. — Allor che intese
Principe Dàra de la gente sua

Queste parole, poi che fermo il core

. Elli facean per la battaglia quale
Rupe di monte, dispensò monete,

Armi donò per tanta gente armata,

Di sua terra natia pei gloriosi.

Come udì Sikendèr quest’opre sue,
Come seppe che Dàra in su quel trono
Splendea qual della luna è il vago serto,
L’esercito levando, uscì da quella


<pb n="5.519"/>
— 519 —

Terra d’Iràk e dell’Eterno intanto

Nel cospetto d’ognun devotamente
Gridava il nome. Non confine o mezzo
Quella falange avea, nè forte e giovane
Era di Dàra la fortuna. Eppure
L’iranio sire ad incontrar l’avversa

Gente apprestossi e tante squadre addusse
‘ Fuor d’Istakhàr, che detto avesti il suolo
Non sostenerle e non trovar sua via
Andando il ciel. Ma gli ordini già schierano
I due monarchi di due terre avverse,
E tutti in pugno crollano le clave,

Le spade e l’aste. Da le due falangi

Tal grido si levò, che rintronarne
Parean le plaghe d’esto ciel superno
Veracemente. Quale un mar si fea

Pel sangue degli eroi la terra intorno,
Ed informi giacean pel contrastato
Campo dell’armi senza testa i tronchi.
Loco non era in cor di genitore

Per amor verso i figli, e questo cielo
Alto rotante non avea de’ figli

Senso alcun di pietà. Venne la notte

E venne a Dàra alta iattura, e intanto
Sikendèr si accingea rapidamente

Ad inseguir. Giunse in Kirmàn fuggendo
Principe Dàra e la sua vita sciolse

De’ nemici dai colpi, allor che scese

In Istakhàr di Persia il vincitore,

Là dove il serto degl’irani prenci

Era e di Persia la vetusta gloria.

Ma dalla reggia si levò improvvisa
Alta una voce: Principi che il retto
Calle additate a me, qual è di voi
Che cerca in don la vita sua, che in Dio
Per l’opere ch’ei fe’ mette fiducia,


<pb n="5.520"/>
— 520 —

Protezion s’'abbia da me. Ciò sappia
Ove amico ei mi sia. Doni faremo
D'alcune cose a chi è ferito, e sangue
Non verserem di gente avversa ancora.
Anche la mano ritrarrem da cose

Che son d’altrui, schiudendo al nostro senno
Ver la luce la via. Ma poi che questa
Real possanza ci donò l’Eterno, |
Sempre vincente, e questa imperiale
Corona e questo grado, ove qualcuno

Il nostro cenno trasgredisca, sappia
Ch’ei va calcando la cervice lubrica

Di serpe ascoso. — Allor, di quante cose
Eran sul campo dell’orrenda pugna,
All’esercito suo fe’ ricchi doni.

. Ma come di Kirmàn giunse alla terra
Dall’iranico suol Dàra fuggente,

Di tre parti ben due de’ prenci irani
Riveder non potè. Pianti ed omei

Per la folla s'udian, caschi lucenti

Non si vedean de’ principi sul capo,

E il mesto sire convocava intanto

I grandi suoi più sapienti, quali

Entro la pugna fùr con lui. Sen vennero
I prenci tutti lagrimosi e mesti,

Di doglia accesi in cor per lor fortuna
Misera e grama. Disse il re: Per noi
Venne su noi di questo cielo il danno,
E non è dubbio! Come questa, in terra
Nato mortal non vide mai sconfitta,
Non la udì raccontar da gente antica,
Consapevol de’ fatti. E son le donne
Delle iranie città, sono i fanciulli
Carchi di ceppi, e l’anima è trafitta
Dal rio destino ed è squarciato il corpo
Da mortifero stral. Deh! che vedete,


<pb n="5.521"/>
— 521 —

Deh! qual ponete alla nostra sventura
Valevole difesa onde il nemico
Pentir facciate voi? Terre non restano,
Non restano città, non trono o serto,
Non regia dignità, non dolci figli,
Non tesori, non genti! Oh! se di Dio
Grazia non è, nostra fortuna cade!
Pel diuturno contrastar, cadea
La volontà di quella gente. L’onde
Superavano omai della sventura
Lor fronte altera, ed ei con queste voci
Così rendean risposta: Inclito sire,
Da male del destin tutti siam noi
Colpiti qui. — Dinanzi a quel monarca
Quanti eran prenci vivi ancor, con alte
Voci di doglia lagrimando, questi
Detti aggiugnean: Restò senza la prole
Il genitor, rimase orbo del padre
Il figlio in oggi, chè scendea cotesta
Alta sventura su la fronte nostra
Dal ciel rotante! Chi si avea la dolce
Sua genitrice o le suore o le figlie,
Tutte le vide in potestà venute
Di Sikendèr; e quelle tue fanciulle,
Iranio re, velate al volto, quali
Tremavan di timor per la tua vita,
Degli avi tuoi magnanimi i tesori
Quali scesero a te senza che alcuno
Ti contrastasse, tutto de’ nemici
Or si resta in poter con la più eletta
Discendenza de’ grandi e le dovizie
De’ prischi regi. Ma non è per noi
Loco a indugiar con Sikendèr, la via
Della battaglia per tentar con lui;
Arte qui vuolsi in lusingarlo. Sai
Che sempiterna di real grandezza


<pb n="5.522"/>
— 522 —

La corona non ha nato mortale,.
Chè anche su lui volgesi il ciel. Cotesto
Ben sa, ben vede chi ha prudenza in core.
Or tu intanto ti mostra a lui dinanzi
Umile, o re, dolce lusinga aggiugni
Alle parole tue. Veggiam che sia
Di quest'opera il fin, chè la fortuna
È ben di là da ciò che l’uomsi pensa.
Scrivigli un foglio e l’anima sua fosca
Fa ingombra d’un pensier. Chi alla sua lingua
Dona splendor con sapienza, il danno
Svelle con arte dalle sue radici.

Ratto che udì, si elesse quel consiglio
L’iranio prence, qual fu pur costume
De’ prischi re di quella terra illustre.

IV. Lettere di Darà e di Sikender.

(Ed. Calc. p. 1277-1279).

E ad uno scriba di gran cose esperto
Fe’ invito il re; con negro inchiostro allora
Fe’ le carte apportar. Scrisse una epistola
Contrita nel dolor, nella rancura,

E di lagrime gonfie avea le ciglia

E livide le gote. Ecco! venia

Da Dàra figlio di Daràb, rampollo

Di monarca Ardeshir, quel foglio eletto
Al greco sire, di leoni in giostra
Soggiogator. Benedisse all’Eterno

In sul principio, chè da lui del fato

Ei si toccava e il bene e il male, e disse:

I moti arcani d’esto ciel non supera
L’uom s’anche saggio, nè v’ha dubbio. Noi
Or lieti or tristi siam per esso, in alto


<pb n="5.523"/>
Loco talvolta, in basso ed umil loco

Tal’ altra ancora. Ma da Dio discendono
Quaggiù nel mondo beneficio e grazia,
Oh! sì da Dio, d’ogni secreta cosa
Conoscitor, d’ogni palese, ed io

In lui ripongo mia fiducia, a lui

Rendo mie grazie, chè del mondo il prence
Ottimo vien quando conosca Iddio.
Co’nostri nell’assalto oh! non fu certo
Valor che vinse, ma del cielo arcano

Un moto col favor di questo sole

E de la bianca luna, e.ciò che avvenne,
Avvenir già dovea, sì che nel duolo

Ora è sommerso il nostro cor. Deh! quale,
Qual frutto abbiam da questa volta azzurra
Del firmamento? Ma se tu frattanto

Un patto stringi e fai, se in cor ti penti
Dal dimandar nuove tenzoni, tutti
D’Isfendiàr e di Gushtàspe i ricchi

Tesori, gli orecchini e le collane

E le armille anche e il diadema in oro
Di principe Khusrèv con l’alto seggio,
Con gli elmi e le corazze e i cinti ancora
Intesti d’auro, manderò a cotesti

Tesori tuoi da’ miei forzieri, e quanto

Mi procacciai con l’opra mia, con quello
Ancor t’'invierò. Teco in battaglia

Verrò alleato, nè per te di notte

O di giorno mai più cercherò indugio.
Che se alcuno appo te serbi de’ miei

Cari congiunti, de’ figliuoli miei,
Delle fanciulle mie, quando a me ancora
Tutti li renderai, stupor non fia

In noi perciò, nè l’uom che ama possanza,
Pigliar si dee la sua vendetta, e i prenci
Di magnanimo cor da le fanciulle


<pb n="5.524"/>
— 524 —

Che ritengon per sè, nulla raccolgono
Fuor che biasimo ed onta. Oh! se vincente
Ti se’ fatto su me, grande ti mostra

E ad ogni opera santa opre congiungi
Sante ancor più! Quando l’accorto sire
Questo mio foglio letto avrà, di nobile
Consiglio che saper segue ‘e seconda,
Rendaci indizio. Chiegga ancor da' suoi
Del tempo che avvincean su la montagna
Feylakùs e Daràb i lor timballi,

Di ciò che oprò con la sua acuta spada
L’iranio prence, di battaglia al giorno,
In greco suol tra le falangi greche!

Ma poi, come conforme a la giustizia
Ebbe consiglio il re di Grecia, il suo
Core di ferro si fe’ qual di molle

Cera d’un tratto in picciol globo accolta.
Scrissero un patto allor, per far ritorno
Si separarno e lunga età rimasero

Fermi in quel patto. Ma poichè vincente
Fosti tu qui, se in là trapassi e niuna
Contesa imprendi per la tua vendetta
.Gon alcun di quaggiù, non per infamia
Rimarrà in terra il nome tuo, ma -sempre
Splenderà in te la maestà di Dio.

Dàra un cammello da’ custodi suoi
Dimandò allora, e quei gliel’adduceano
Ratto a l’istante. Al messaggier quel foglio
Poi che affidò l’iranio prence, Or vuolsi,
Gli favellò, che tu congiunto sii
A turbine veloce. — Il messaggiero
Fuori uscia di Kirmàn rapido in corsa
Per andarne a Iskendèr principe avverso.

Sikendér, come lesse il regal foglio,
Così rispose : All'anima di Dàra
Alta prudenza oh! sia congiunta! Quale


<pb n="5.525"/>
— 525 —

A’ consanguinei suoi la mano audace
Stender vorrà, toccar le sue fanciulle
E i figli suoi, non avrà che le tavole
Dell’arca funeral dentro al sepolcro
Per alto seggio, ovver la testa al tronco
D’un albero sospesa. Anche in Irania
Non vogliam noi che abbia travaglio alcuno,
Chè lor tesori mai non sia che noi
Vogliam cercar. Ma se tu vieni, o sire,
Nosco in Irania, ben sarà. Fia tuo
Quest’ampio regno in ogni suo confine,
Dal tuo comando in alcun tempo mai
Non andrò lungi, ma il respiro istesso
Io non trarrò senza il consiglio tuo.
Quella risposta su quel foglio scritta
Poi ch’ebbe Sikendèr, davver! che eccelso
Albero ei si piantò di sua grandezza
Entro al giardin! Benedizion che a lui
Venia dal sol fiammante e dall’ oscura
Terra quaggiù, dell'albero novello
Erano i frutti ancora intatti, e il messo
‘ Partia veloce come navicello,
Chè gonfio di dolor l’incoronato
Prence d’Irania il cor si avea, di pianto
Gonfi gli occhi lucenti. Allor ch'ei lesse
Cotal risposta d’Iskendèr sul foglio,
Meravigliò dell’opre inaspettate
Di nostra sorte. Disse alfin: Cotesto
È di morte ben peggio, innanzi al greco
Andarne accinto come servo! Amico
Io non veggo quaggiù; proteggitore
Altri non ho fuor che l’Eterno in cielo.


<pb n="5.526"/>
— 526 —

V. Morte di Daàrà.

(Ed. Cale. p. 1279-1283).

Poi che alleato non avea, non lungi,
Non vicin, l’infelice, a Fur scrivea
Un'’epistola sua, di calde preci
Tutta e di detti angosciosi e mesti
Piena e d’accenti d’umiltà. Fe’ lodi
In sul principio a Dio, sire del mondo,
E aggiunse poi: Signor d’India remota,
D’alma serena e sapiente e accorto,
Forse novella giunse a te qual mai
Alta sventura per la sorte avversa
In fronte ci colpì. Trasse un esercito
Di Grecia Sikendèr, sì che terreno
Più non restava a noi, più non restavano
Ameni campi, non congiunti o figli,
Non corona, non seggio o diadema
Imperial, non valorosi armigeri,

Non dovizia in tesori. Oh! se tu amico
Esser mi vuoi per ch’io da me allontani
L’alto periglio, de’ tesori miei

Tante t’'invierò gemme lucenti

Che per dovizie non avrai rancura
D'ora in avanti. Chiaro nome avrai

Per l'ampia terra ed onor sempiterno
Al cospetto dei re. — Così mandava
Rapido messaggier come procella,

E quei ne andava a Fur, de’ Furi illustri
Alta progenie. Ma di ciò com’ebbe
Annunzio Sikendèr, quand’egli seppe
Qual posto avesse fondamento a nuovo
Consiglio prence Dàra, ecco! fe’ cenno


<pb n="5.527"/>
— 527 —

Le trombe d’apprestar, sì che levossi
Alto fragor di timpani e di crotali
D’India remota. Da Istakhàr menava
Tanta schiera d’eroi, che su pel cielo
Parea smarrir la traccia sua lucente
Quest’almo sol. Venia da l’altra parte
Dàra per la sua via. Deh! che parea
Tutta la terra rinnovarsi intorno
Dinanzi a maestà di tanto sire!

Dalle due parti si levò dai prodi
Un grido e non quietàr quelli che han cari
Gli assalti in campo. Sikendèr, conforme
A costume real, tutte le file
Ordinava de’ suoi, sì che sparia
Di sotto il suolo e il cielo intenebrava.
Ma quando su la via trasse le file
Dàra de’ suoi, non per desio del core
Chiedean essi la pugna. Affranto il core
Era e stanco d’assalti, e la fortuna
Giù declinava degl’Irani, e quelli
Non ingaggiàr co’ militi di Grecia
Una battaglia, ma codarda volpe
Ogni maschio leon mostrossi allora,
Ben che feroce. Chiesero la vita
Gl'irani prenci in don, precipitando
In basso loco da grandezza. Allora
Che prence Dàra ciò scoverse, ratto
Volse la fronte e si fuggì dal campo
Con voci di dolor. Ne andaron seco
Trecento cavalier, quanti in Irania
Chiaro nome si avean. Due consiglieri
Aveasi ancor quell’ infelice, due
Uomini illustri, della pugna al campo
Già rimasti al suo fianco, un sacerdote,
Mahyàr di nome; l’altro s’appellava
Gianusiyàr. Come vedean cotesti


<pb n="5.528"/>
— 528 —

Che senza frutto l’opra si volgea,
Caduto alfin di Dàra con il nome
L’astro sublime -un dì, queste parole
Così disser fra lor secretamente:
Non d’oggi in poi altro seggio o corona
Vedrà costui. Colpirlo d’un pugnale
Or vuolsi al petto o su la testa un colpo
D’indica spada gli sferrar. Dominio
Di terre Sikendèr ne darà poi,
Noi del suo regno nobile corona
Saremgli un di. — Così ne andavan seco
I consiglieri suoi, ministro l’uno,
Custode l’altro del real tesoro,
Dal sinistro il maggior, dal destro fianco
Mahyàr venendo. Come notte in cielo
Sorvenne ombrosa e rapida bufera
Nell'aria si levò, prese un pugnale
Gianusiyàr e ne colpì l’iranio
Sire nel petto. L’inclito signore
A capo in giù precipitò di sella
E da lui si partia fuggente e sparsa
Tutta la scorta. A Sikendèr ne andavano
Ambo i ministri e gli dicean: Signore
Che hai la vittoria e sapienza brami,
Noi trucidammo repentini il tuo
Nemico illustre. Della sua corona
E del trono dei re splendor gli cessa.
Com’ ebbe inteso ciò che disse a lui
Gianusiyàr, si volse in questi detti
A. Mahyàr Iskendér: Dov'è il nemico
Quale atterrasti? Or qui si vuol diritta
La via mostrarmi. — Andarono que’due
Primi di tutti, e il greco li seguia
Pieno l'animo e il cor d’alto cordoglio
E d’un’ira feroce. Allor ch’ei giunse
Là da vicino e scorse del caduto


<pb n="5.529"/>
— 529 —

Dàra la faccia (avea di sangue tinto

Il petto e smorte ambe le gote, quale

È rosa di fiengreco), alto precetto

Fe’ di scostar tutti i destrieri e i due

Ministri di guardar. Scese di sella

Principe Sikendèr ratto qual nembo

E sul femore suo di quel ferito

La testa reclinò. Cercò se mai

Favella avesse il principe trafitto,

E il volto ne palpò con le due mani

Pietosamente. La real corona

Anche di fronte gli levò, gli sciolse

Di sopra al petto la corazza fulgida

Degna d’un forte, e lagrimava intanto

Sopra quel volto giù dagli occhi suoi

Amare stille, chè di medic’arte

AI di là ben vedea quella persona.
Questo male, ei dicea, ti fia leggero

E sgomento si avrà de’ tuoi nemici

Il cor malnato. Lèvati e t’assidi

In aureo palanchin ; sali in arcioni,

Se n’hai vigor. Frattanto io qui t'adduco

D’India e di Grecia medici solerti,

Mentre pel tuo dolor lagrime piango

Sanguigne e ardenti. Ma il regal tuo seggio

E l'ampio regno lascio a te. Deh! quando

Ti riavrai, di qui rapidamente

Ci partiremo, ed io que’ tuoi perversi

E traditori a capo in giù sospesi

A un albero farò. Ieri, la notte,

Quando l’annunzio da’ più vecchi intesi,

Pieno d’affanno questo cor si fece,

Pien di lamenti il labbro mio, chè noi,

Ambo siam noi d’una radice istessa

E d’una veste. Oh! perchè adunque il nostro

Seme disperderem per triste voglie?

Firpus:, V. 34


<pb n="5.530"/>
— 530 —

Dàra, come l’udì, per queste voci
Gli diè risposta: Deh! ti sia congiunta
Prudenza sempre, ch'io già credo e veggo
Che da Dio santo la mercede tua
Per tue parole toccherai. Per quello
Che a me dicesti: « È tua l'Irania, è tua
L'ardua corona e de’ gagliardi il seggio »,
Sappi, deh! sappi che più assai del trono
M'è vicina la morte. Il seggio mio
Vuoto restò poi che la sorte cadde
Precipitosa. Questo è il fin cui mira
Il ciel superno! Son dolor sue gioie,
Perigli sono i doni suoi! Ma tu,
Ma tu, per tuo valor, guarda che mai
Dir non ardisca: « Ben maggior son io
Di questa gente ch'è famosa in armi! ».
Ambo, invece, da Dio tu riconosci
E il male e il ben; fin che tu vivi, a lui
Rendi grazie dal cor. Son io bastante
A mie parole testimonio, chiaro
Ammonimento per chiunque in terra
Nel tristo caso, chè davver tesori
Io già m’avea con inclita grandezza
E regia dignità, nè per me alcuno
Era in travaglio. Esercito guerriero
Ebbi con armi e regal trono e serto
E palafreni di gran prezzo, e ancora
Molti figli e congiunti. Oh! che favello
Qui di congiunti? Era gente d'amore
Ferita al cor per me! Servi dinanzi
Eranmi il fato e l'ampia terra, e questo
Felice stato mi durò, alleata
Fin che durò la mia fortuna. E quando
Ella straniera mi si fe’, deserta
Quando si fe’ la casa mia regale
E il mio castello, in questa che tu vedi


<pb n="5.531"/>
— 531 —

rrenda foggia dal mio dolce stato
Diviso fui, degli omicidi a un tratto
Caduto in potestà. Speme non restami
Di congiunti o di figli, e già s'intenebra
De le cose la vista e gli occhi miei
‘Torbi si fanno, chè non m°è qui alcuno
Aiutator de’ miei congiunti, e sola
Restami in Dio signor la mia fiducia.
Questa mi basti! Or io, qual tu mi vedi,
Ferito al suol quì sto, dentro al capestro
Venuto omai di trista morte. Questo

È pur costume del rotante cielo,

Sia che prence ti vanti o de’ guerrieri
Annoverato fra lo stuol, chè alfine

Cade e trapassa ogni grandezza. Preda
Ella è segnata, e morte la rincorre.

Stille sanguigne giù dagli occhi suoi
Spargeva Sikendèr sul re sovrano,
Ferito e steso al suol. Principe Dàra,
Come la doglia del suo cor vedea
E le stille cader per le sue guance
Livide e smorte, così disse ancora:

Non lagrimar, chè non è frutto in questo!
Vedi che innanzi ad una vampa allegra
Io non m’ebbi quaggiù, tristo retaggio,
Che tetro fumo! Ma fu tal la sorte
Che mi diè Iddio destinator, che diemmi
La mia fortuna un dì sì chiara! Intanto,
Porgi l'orecchio ad ogni mio consiglio
Partitamente, tu l’accogli e in core
Fior di senno riponi. — Ufficio è tuo
Il dar precetti, Sikendèr gli disse.

Ciò che più vuoi, tu di’, chè il dritto è tuo.

Rapida sciolse a favellar la lingua
Principe Dàra, e tutti, ad uno ad uno,
Gli ammonimenti ricordò. Fe’ prime


<pb n="5.532"/>
— 532 —

Queste parole: Inclito re, deh! temi
Iddio signor, giudice eterno! L’orbe
Dell’ampia terra e il fato ancora Iddio
Creava un giorno e ciò che far possiamo,
Ciò che far non possiam, creò pur anco.
Abbi in custodia i figli miei con quelli
Che congiunti mì son, con le fanciulle
Velate al-viso, vincolo dolcissimo

Un tempo a questo cor. Ma tu frattanto
Chiedi, o prence, da me la figlia mia,
Intatta e pura, e poi la guarda in trono
Con la pace del cor. La madre sua
Nome le diede Roshanèk e il mondo
Per lei soltanto ella rendeasi al core
Lieto e beato. Ma parole acerbe

Alla mia figlia non dirai, non biasimo
D’uomini tristi soffrira’ per lei,

Ch'’ella nutrita fu soltanto un giorno
Quale sposa di re, per ch’ella fosse

Per sua eletta virtù corona ai prenci
D’inclito nome. Deh! veder tu possa
Figlio illustre da lei, che qui rinnovi
D’Isfendiàr la gloria e appresti e avvivi
Il fuoco di Zerdùsht, prendasi in mano
Il Zendavesta e il lieto augurio guardi
E la festa di Sàdeh e l’onor prisco

Del primo dì dell’anno giovinetto

E i delùbri del Fuoco, Ormùzd pur anco
E il fausto giorno ch’è di Mihr, e l'anima
Purifichi col volto in onda chiara
D'alta saggezza! Ei sì ritorni a vita

Di Lohràspe la legge e sovra l’orme
Dei riti di Gushtàspe insista fermo,
Prenci i prenci riguardi e servi i servi
E sia felice e di splendor circondi
Religion di Dio! — Di nobil core


<pb n="5.533"/>
— 533 —

Inclito re, veridico nel detto,

Risposegli Iskendèr, questi consigli

Accolgo sì con queste tue preghiere,

E in questo regno tuo di là da quello

Che tu mi di’, mai non farò, ma sole

Io compirò quest’opere leggiadre,

Guida farommi in ciò la tua saggezza.
L'’iranio sire, allor, prese la mano

Di Sikendèr e a' piangere si diede

Pietosamente. Si recò alle labbra

Quella mano e poi disse: Iddio Signore

Ti sia difesa! Il loco mio ti affido

E sotterra discendo e questo spirto

A Dio santo abbandono. — Ei così disse

E quell’anima sua volò dal corpo,

Mesti piangendo intorno i circostanti.
Sikendèr lacerò sue vesti allora

A brani tutte e di polvere sparse

La sua corona imperial. Qual era

Di lui costume, al morto sire un alto

Avello ei fe’, conforme alla sua legge,

Degno di tanta maestà. Lavarono

Con limpid’ acqua di fiorenti rose

Quella spoglia dal sangue, or che venuta

Era stagion del sonno eterno, e poi

Di greci drappi l’adornàr che a gemme

Aveano i fregi e il fondo in or. Di sotto

Alla canfora pura ecco! sparia

Del prence il corpo e da quel giorno in poi

Nato mortal di Dàra più non vide

La fronte eretta. Nell’avello un fèretro

Aureo fe’ porre Sikendèr e poi

Un bruno serto dell’estinto sire

Intorno al capo. Ne depose il corpo

In una bara tutta d’or, versando

Stille sanguigne su la bara, e tosto


<pb n="5.534"/>
— 534 —

Che da quel loco la levàr passandola

Da questa a quella man, dinanzi e a piedi
Venne Iskendèr con tutti i prenci suoi,
Lagrimosi degli occhi. In questa guisa,
Fin che di Dàra al destinato avello

Egli giugnea, sembrò che per l’acerba
Doglia del core al principe di Grecia

Si sciogliesser le membra. Or, poi che sopra
Al ferètro ei posò del morto sire

La trista bara, de’ regnanti prischi

Ratto egli assunse nobile costume.

VI. Punizione dei consiglieri di Darà.

(Ed. Cale. p. 1283-1286).

Come fu sciolto da la mesta cura
Di quell’inclito avel, piantò di fuori
Principe Sikendèr due tronchi eccelsi,
Un d’essi per Gianusiyàr e l’altro.
Per Mahyàr parimente. I due malvagi
Vivi anche appese agli alberi confitti
E vigile rendea per lo sgomento
De’ regicidi il cor. Vennero allora
Dell’esercito suo tutti i guerrieri,
Afferrando ciascun grave una pietra
Entro la mano. In guisa orrenda e trista
Uccisero que’ due sospesi ai tronchi. —
‘Deh! mai non sia chi uccida un re sovrano!
Le iranie genti che vedean qual cosa
Iskendèr fe’ per la pietà ch'egli ebbe
Del re caduto, nobile di Persia,
Gli fecer laudi insiem raccolte e sire
L'acclamàr tutte di quest'ampia terra.
Da Kirmàn venne allora un uom veloce


<pb n="5.535"/>
— 535 —

In Ispahàn, al loco ove raccolti

Stavano tutti i prencì irani, e venne
Anche a le belle che han velato il viso,
Dell’iranio signor, con regal possa

Un uomo esperto. D’Iskendèr portava

Il saluto a le belle il messaggiero,
L’opre intento -a narrar di Dàra estinto
In lor presenza. Ei così disse allora:

Per la morte di re giusti e veraci
O d’amici o d’avversi, il cor non deve
In niun tempo gioir. Sappiate voi
Che oggi Dàra son io, che s'egli giace
Sotterra ascoso, manifesto a voi
Qui son io veramente. E più d’assai
Favori e grazie che da lui non vennero,
Io sì farò, nè per dolor che s’abbia,
Dilanîar si debbe il cor. Siam tutti, .
Popoli e re, devoti a morte, e lunga
Se rimani stagion su questa terra,
Quella sola è la via. Recate intanto
A città d’Istakhàr vostre dovizie,

A’ miei congiunti onor rendete. Irania
È qual era già in pria, sì che voi siate
Lieti del cor, d’aitante persona.

Fu scritta allora un'’epistola attorno
In ogni loco, ad ogni prence, a tutti
Gl’illustri in guerra, d’Iskendèr in nome,
Prole di Feylakùs, grande, sovrano
Del mondo vincitor, forte con quanti
Aman la pugna. Andava quell’epistola
Da ogni signor simile a prence, a tutti
I valorosi che menano assalti,

Di palafreni incitatori. Un'altra
Epistola simil ne andava ancora
Ai sacerdoti, adorna tutta e piena
E d'auguri e di scuse e di parole


<pb n="5.536"/>
— 536 —

Splendide e belle. Andavano que’ fogli

Dal sovrano de’ Kay fino agli ostelli

De' prenci irani di gran cose esperti.
Come d’ambra l'inchiostro ebbe la punta

Del calamo di Cina intinta a sommo,

Dell’Eterno le laudi al regal foglio

Furon principio : Lodi a Dio signore,

Del mondo creator, di tante cose

Palesi e ascose primo autor! Due mondi

Ei con un (7a! trasse dal nulla, e intanto

Come o perchè non soffre e non comporta

Il cenno suo. Che se tu vedi il cielo

In tal guisa rotante, ecco! che l’uomo

Possa non ha contro saper di Lui!

Esiste ciò ch'Ei vuol, per suo comando,

E noi servi gli siam, chè regna Ei solo.

Ed or, sui prenci dell’Irania illustri,

Venga da Lui benedizion, più assai

Del merto di ciascun. Ma voi frattanto,

Nel camminar delle terrene cose,

Nulla v’abbiate fuor che nome eletto

E saggezza e giustizia entro la mente

Da ricordar. Nella vittoria mia

S’ intromise dolor, nella mia festa

Il lutto si cacciò. Giuro per Dio,

Sostenitor di questo sol ch'è in alto,

Che di Dàra alla vita io non cercai

Danno o periglio. Vennero a quel prence

Dalla sua casa i suoi nemici. Servi

Erano quelli, non a lui stranieri.

Ed ora egli da Dio s’ebbe castigo, |

Chè mal gli venne, poi che male in terra

Operato egli avea. Ma voi giustizia l

Cercate intanto e m’obbedite e l’alma

Pegno ponete al vostro patto, e allora

Che lieta sorte da quest’alto cielo


<pb n="5.537"/>
— 537 —

Toccar vorrete, regal trono e serto

Da me toccar con giovinetti paggi

E con sportelle colme d'or, porgete
Interamente a questi detti miei
L'orecchio intento, nè che in basso loco
Precipiti vostr’ alma oggi vogliate.

Ma il sereno mio cor pieno è di duolo
Per Dàra estinto, ed io farò che mai
Non mi dilunghi da’ consigli suoi

In alcun tempo. E chi verranne a questa
Reggia ospital, si avrà monete e onori,
E seggi e caschi; e s'ei vorrà che incolume
Resti in sua casa, dal suo fermo patto
Mai non rifugga. Ciò ch'è d’uopo, mandisi
Al tesoro del re. D'allora in poi

Doglia o travaglio non avrà nessuno

Per opra mia. Di Sikendèr in nome
Coniar monete anche vi piaccia, cura

In ciò ponete nè obbliate il patto,

Chè qual dal patto mio lungi va errando
E al mio giusto parlar fede non pone,

Di prigionia, di cruccio è degno, e bello
È che di Dio pena l’incolga. Intanto

De' vostri prenci la regal dimora

D'oggi in avanti guarderete voi

Nel costume di pria; senza vedette
Confini vostri non lasciate, e qui

Tutto svelate manifesto e chiaro

Il pregio vostro. Senza guardie intorno
Le vostre piazze non lasciate (allora

Con biasmo ed onta il nostro nome andrebbe
Su la lingua d’ognun), perchè non sia
Danno o periglio di ladroni e lieti

Voi restiate nel cor con molto frutto

Del trafficar. Ma intanto una leggiadra
Schiava, un’ancella di pudor suffusa


<pb n="5.538"/>
E di vigile cor, quale sia degna

Del nostro gineceo dipinto in oro,

Quale sappia adorar conforme ai riti

Di nostra fede, qual non abbia grave

Il recarsi da noi (chè non è bello —
Far violenza a chi ci è schiavo), al nostro
Inclito gineceo da voi si mandi.

Presso alle donne al lor signor fedeli,
Da ogni vostra città. Ma lo straniero
Che passerà per i castelli nostri,

Veloce il piè, digiuno il labbro, il core
Scevro di biasmo, che di saggio rechi
Il nome illustre e lieto sia di quella
Sua povertà, col nome di mendico

Per voi si appelli, ma si noti in alto,
Del registro de’ poveri al principio,

Per dargli aita. E allor che afflitto vada
Alcun di voi perchè periglio e danno
Da governanti avea, voi dell’ ingiusto

Il cor frangete e la superba schiena,
Le sue radici e i rami suoi dal fondo
Estirpatene tosto. Io la perversa

Anima sua, l’opera sua malvagia
Sempre discovrirò quand’io ne faccia
Ampia ricerca. E vivo anche ad un legno
Sospenderò chi ha tristo nome, quale
Fin da principio la nobile meta

A cui miro, perdè. Ma voi frattanto
Fortificate il vostro cor con opre

Di giustizia e di grazia e una corona
Ponetevi sul crin di vera gloria

Per magnanimi fatti. Avrà sua sera

Il vostro giorno ancor, chè l’orme nostre
Numera il tempo. Ma chi ’1 cenno mio
Osa ribelle trasgredir, la pena

Toccasi al fin dell’opra sua malvagia.


<pb n="5.539"/>
— 539 —

Poi che mandato fu quel foglio, ratto
Iskendèr si partì, le genti attorno
In bella pace a governar. Discese
A città d’Istakhàr dalle campagne
Di Kirmàn, e colà l’imperiale
Corona di sua gloria ei si poneva
Alta sul capo. — Ma tu, o figlio, questi
Arcani, fin che puoi, di nostra sorte.
Non ricercar; da chi li cerca, il volto
Ella rivolge in altra parte. Apprendi,
Fin che in terra sei tu, vera saggezza,
Chè in altra vita della tua saggezza
Il frutto coglierai integro e vero.


<pb n="5.540"/>
IL RE SIKENDER

I. Trattato di nozze fra Sikender
e Rébshanek.

(Ed. Calc. p. 1286-1288).

Iskendèr, come in trono alto si assise,
Così parlò: De’ principi congiunta
Deh! sia all’alma saggezza! Iddio soltanto
È quaggiù vincitor. Che se di lui
Non ha timor prence sovrano, tristo
È quel prence davver! Passano intanto,
Nè dubbio v’ha, le cose nostre in terra
E liete e triste, ned al fero artiglio
Sfuggon del tempo. Ma chi a questa reggia
Ascenderà, quale da noi dimandi
Venendo a noi la sua giustizia, ancora
‘Se in tempo egli verrà che tutti accolgo,
0 a mezzo il corso della notte, ratto
Ch’egli sciorrà le labbra sue, risposta
Da me si avrà. Poi che ne dava Iddio,
Sempre vincente, maestà regale
E la porta ci apria della fortuna
Che dà vittoria, li soggetti miei
Tutti avranno lor parte o in monte o in piano,
Sul mar, nelle città. Per anni cinque
Non chiederem da l’ampia terra intorno’
Tributo mai, se non da chi superbo


<pb n="5.541"/>
— 541 —

Osa gridar: « Son io tuo pari!». Molte
Cose daremo alla povera gente,

Nulla chiedendo a chi dovizie accoglie.
Come ebbe dette le parole acconce
Sire Iskendèr, poi che a giustizia eletta
Congiunto sì mostrò del prence il core,

Voce levossi da l’Irania intorno
Benedicente a lui, giusto sovrano
Dell’ampia terra. Andarono disperse
Del popolo le turbe, e il nobil prence
Col suo fidato consiglier si assise.

E comandò che innanzi a lui venisse
Ratto lo scriba, e calami di Grecia
Volle e fogli cinesi. Or, fe’ lo scriba
D'una canna sottil veloce un calamo
E un'epistola scrisse a quell’antica
Madre di Roshanèk: Ti doni Iddio
De’ buoni il premio e dopo il dolor tuo
La pace all’alma! Pria di questa ancora
Un’epistola scrissi, e v’'eran sopra
Molti consigli, più d’assai di questi.

Poi che il giorno finì del tuo consorte
Ed ei per mano d'un abietto servo
Ucciso cadde, gli composi io stesso

La benda funeral, quale è costume
Quaggiù de’ prenci, e da la mesta cura
Del sire estinto mi disciolsi. Eppure,
Pria della pugna, più fiate assai

Di pace il richiedei; non fe’ la pace,
Chè il fato suo non indugiava. Intanto,
Ebbe pel sangue suo trista rancura

Il suo nemico, e quelle membra sue
Iddio nel cielo accoglierà. Gli assegni
Loco fra i buoni il Giudice divino,
Tosco di stral mandi ai nemici suoi!
Ma dall’artiglio della morte alcuno


<pb n="5.542"/>
— 542 —

Scampo non trova! Ell’è come d’autunno
Il freddo vento, e siamo noi le foglie

Che il vento caccia. Or qui, dinanzi a voi,
Tutto il mondo si sta. Molti mi sono

In testimonio del consiglio estremo

Di prence Dàra, allor che a me assegnava
La bella Roshanék: « Uguale a lei,

Disse, non avrai tu donna leggiadra

In tue stanze riposte ». Or voi la bella,
Con le nutrici e con le ancelle sue,

Con prenci irani ed uomini di pregio,
Ratto inviate a me, perchè la fosca
Anima mia si rassereni. Intanto,

Qual era in pria, mandando esploratori

In ogni parte, custodite illesa

D'Ispahàn la città, con tutti i suoi
Governatori che han rispetto e amore
Verso giustizia, a cui diò l’alto ufficio
Dàra, progenie di Daràb. Se caro

Non v'è quivi albergar, libera ovunque

È vostra brama, e son dinanzi a voi
Tutte d'Irania le città. Ma intanto

Pien di lusinghe abbiate il core e in terra
Donatemi di Dàra il dolce nome.

Una epistola egual compose allora
Per Roshanéèk, del calamo alla punta
Scender facendo le parole sue.

In sul principio a Dio fe’ lodi, altore,
Sostenitor di questa terra e saggio,

E disse poi: Da semenza regale
Nascer non può che gente eletta, cara
D'ognuno al cor, di nobile consiglio,
Vereconda e gentil. Bella è sua foggia
Di favellar, la voce armoniosa.

Il padre tuo te ci affidò, poi ratto

Di qui partì, recandosi con seco


<pb n="5.543"/>
— 543 —

Inclito nome. Che se vieni, o bella,
Il gineceo, le stanze mie riposte
A rimirar, la dolce mia regina
Sarai tu sola, d'ogni regal donna
La prima tu, degna d’un trono, luce
Di regal maestà, d’inclito nome |
E di sorte propizia. Anche inviai
Alla tua madre un foglio mio, perch’ella,
In quella guisa ch'è di te più degna,
Qui a me ti mandi, nel real costume
D’una figlia di re, ti precedendo
Il sacerdote d'Ispahàn con tutte
Le ancelle addette alla corona tua,
Con gli elefanti e i palanchini e quella
Che ti diè il latte e ti nutrì di miele.
Nel nostro gineceo vieni tu adunque
Con splendid’alma, chè sarai di tutte
Le regie donne ivi regina. Il cielo,
Quest’alto ciel, si volgerà conforme
Alle tue brame, da’ nemici tuoi
Lungi il tuo capo, lungi da perigli.
Un sapiente venne allor, qual nembo
Rapido, a lei, del principe del mondo
Tutte a ridir quelle parole oneste.
Ma Dilarày che le parole intese,
Trasse dal petto un profondo sospiro
E lagrime di duol dagli occhi mesti
Versò per Dàra, che giacea sotterra.
Ma poi chiamossi nel cospetto un suo
D'epistole scrittor. Poi che versate
Ebbe dal ciglio per le guance smorte
Alcune stille, acconcia una risposta
Compose al foglio d’Iskendèr, notando
Con mente eletta e con antico senno
Alte parole. Benedisse a Dio
Primieramente, donator di pace,
Di consiglio e virtù. Soggiunse poi:


<pb n="5.544"/>
— 544 —

Da questo cielo roteante, donde
E la pace e la guerra e lo scambievole
Amor vengon quaggiù, chiedemmo noi
Ogni splendor per Dàra nostro e il suo
Nome diletto su la nostra lingua
Tenemmo ognora. Ma poichè suo tempo
Volse a l’occaso ed il regal suo trono
Della sua bara ne’ commessi legni
Si tramutò, quaggiù t’auguriam noi
Lieta-la sorte, potestà regale,
E vittoria e grandezza. Anche vogl’io
Che volga il mondo al cenno tuo conforme,
Poi che non so quale s’asconda arcano
Sotto a bella parvenza. Udii pur quello
Che a me dicesti con amor (deh! lieto
Sia per l’anima tua quest’alto cielo!),
Di quel sepolcro e dell'albero tristo
E di Mabhyàr, del castigo che il reo
Gianusiyàr toccò. Se alcun del suo
Prence sovrano sparge il sangue, a lungo
Dimorar non potrà su questa terra.
Anche la pace mi chiedesti e molti
Giorni passasti consigliando; eppure
Chieder non vuolsi da regnanti mai
La servitù, nè di schiavo domandasi
L’ossequio a prence. Ma poichè nel loco
Di re Dàra sei tu, se cadde il sole,
Tu qual luna se’ a noi che ci rischiara,
E se il destin ti scelse re, ben sai
Che da consiglio del destin nessuno
Osa torcere il capo. Or, poi che alcuno
Di Roshanèk è fatto a noi ricordo,
Sappi che il nostro cor lieto si fece
In cotesta tua brama. Ell’è tua ancella,
Siam noi tuoi servi che umiliam la fronte
Al tuo precetto e al tuo voler. Ti manda


<pb n="5.545"/>
— 545 —

Roshanèk un saluto ed un suo foglio
Ti scrive ancora, peregrino foglio
Quale un giardin di paradiso; e noi
Scrivemmo intanto a’ prenci tutti un foglio,
Ai valorosi, ai grandi che preposti
Sono ai confini, chè il comando tuo
È di Dàra il comando e niun ribelle
Rivolgerà dal tuo voler la fronte.

Schiavi e sportelle al messaggier donava
L'inclita donna, parte eletta e cara
Del suo tesoro in ogni oggetto; e allora
Che ad Iskendèr si ritornò quel greco,
Ciò che udì, ciò che vide, innanzi a lui
Ricordò favellando. Ei di quel trono
Fe’ motto e de la reggia e di quell’alto
Costume imperial, chè detto avresti
Esser vivo sul trono ancora ancora
Principe Dàra. Sikendèr fu lieto
Di sue parole e si compose in pace,
Postasi in fronte la real corona.

II. Nozze di Sikender e di Réshanek.

(Ed. Calc. p. 1289-1290).

E d'Ammuria la madre sua chiamava
Principe Sikendèr. Quand’ella giunse,
Di Dàra le parole ei le ridisse
E aggiunse poscia: A Dilarày tu vanne
E cortese ed accorta un dir novello
Incomincia con lei. Dietro a° suoi veli
Nelle sue stanze Roshanèk tu mira,
E vista che l’avrai, tu in nome mio
La benedici. E tu le reca intanto
Collane e armille ed orecchini e un serto
Firpusi, V. 35


<pb n="5.546"/>
— 546 —

Ricco di gemme imperiali, e adduci
Con tappeti a gittar cento giumenti,
Dieci cammelli, con broccati greci
In fulgid’or. Ma trentamila ancora
Monete recherai dal tuo tesoro,
E per gittarle attorno in su la via
Entro a sportelle le riponi, e quando
Teco addotte avrai tu trecento ancelle,
Se altre fan d’uopo, altre più assai ne reca.
Ma, in pria, poni a ciascuna entro la mano
Un colmo nappo, quale è pur costume
Di vaghe donne a servitù devote
Di prenci in terra. Per la via tu adducì
I paggi tuoi con te, da norme o leggi
D'antichi re non dilungando mai.

Così, com’ei volea, la regal donna
Fece cotesto e diè principio poi
Al suo cammin. Co’ turcimanni giunse
Del re la madre e dieci eran con lei
Savi di Grecia dal parlar soave.
Com’ella giunse ad Ispahàn vicina,
Vennero incontro a lei rapidamente
Principi molti e venne ancor dal suo
Regale ostello Dilarày con tutti ‘
Gl’incliti suoi, qual era pur costume
Di lei regina. Allora, entro al vestibolo,
Gittàr doni all’intorno; ogni tesoro,
Ogni moneta agli occhi lor sembrava
Spregiata cosa e vil. Ma poi si assisero
Coi consiglieri nel real palagio,
E tutti s'adunàr subitamente
I prenci attorno. Dilarày compose
Cista cotal per la sposa novella,
Che smunti e vuoti di quel regno attorno
I mercati restàr. Veeran cammelli
Dietro a cammelli, a strascinar d'argento


<pb n="5.547"/>
— 547 —

Suppellettili e d’or con mille fregi,

Lungo ben molte parasanghe; e ancora

Avean tappeti e vestimenta fulgide,

Drappi da sciorinar, pregiate cose

Da gittarsi all’intorno. E v’eran anche

Arabi palafreni aureo-bardati,

Indiche spade con guaine d’oro,

Elmi e gualdrappe, usberghi ancora ed ascie

In fulgid’or, clave pesanti e vesti

Un di tagliate ed altre intatte ancora,

Di cui copia maggior nessuno in terra

Vista mai non avea. D'ambra e di muschio

Intatto e puro e d’aloè dovizia

Eravi ancor. Davver! che ogni nemico

Toccavane livor! Dal regio ostello

Altri appellava le fanciulle e tosto

Apprestò venti palanchini e venti

In fulgid'oro. Un palanchin pur anco

Eravi con valletti ed una regia

Ombrella in alto, e in quello si compose

Beata Roshanèk. Da quella reggia

Di Dilarày fino a metà del lungo

Sentiero, oh sì!, non eran che monete

Splendide e gemme e palafreni e molta

Gente raccolta. Avean loro apparati

Per quell’ampia città sospesi in alto,

Piene le labbra di sorrisi, pieno

Di vampo il cor. Ma fulgide monete

Spargean dall’alto su la regia ombrella

Di finissimo drappo, anche da l'alto

Mescean denari con intatto muschio.
Come le stanze penetrò del sire

La vaga donna, Sikendèr alquanto

La riguardò. Mirò la sua leggiadra

Persona e il portamento e la statura

E il vago aspetto. Dir potevi allora


<pb n="5.548"/>
— 548 —

Che con amor superna Intelligenza
Nutricata l’avea. Come la madre
Sovra un aureo sedil la volle assisa,
Parve che Sikendèr l’anima sua

Là nel cospetto le spirasse. Quivi

Per sette giorni ei rimaneano accolti,
E su cose diverse, umili e grandi,

Il re si consigliò. Ma, ben che accorto
Egli osservasse, nulla in questa vaga
Fanciulla ei ritrovò fuor che di spirto
Grandezza e cortesia, pudor, saggezza
E costume gentil, sì che il suo core
Di quell’affetto e del real connubio
Di lei si piacque. Dell’irania terra
Tutti i principi allor con alte voci
Regina lei gridàr benedicendo,

E recarono a lei da suol d’Irania
Inclite cose da gittarle al piede,
Monete e gemme imperiali. Intanto
S'empia la terra d’opre di giustizia
In ogni parte e i desolati campi
Nuovamente fiorian per nuove cure.

III. Sogno di Kayd l’indiano.

(Ed. Cale. p. 1290-1295).

L'antico narrator quest’altre cose
Racconta a noi. Davver! che meraviglia,
Se le ascolti, avrai tu! — D’India remota
Era un sovrano, Kayd il nome, e nulla
Ei si cercava fuor che sapienza
E nobile consiglio. Avea de’ saggi
Il fermo cor, la mente de’ regnanti,

Di sacerdoti maestà, di prenci


<pb n="5.549"/>
— 549 —

Augusta posa. All'improvviso, in dieci
Notti così, l'una seguendo l’altra .
(Bada al prodigio), ei vide un sogno. A quanti
Erano savi in India, e di parole

E di saper gagliardi, un’assemblea

Di raccogliere indisse, a quanti saggi
Erano allora e consiglieri, e tutti,
Tutti i suoi sogni innanzi a lor narrava
E il suo secreto dal profondo core

Fea manifesto. Ma nessun l’arcano
Esplicargli sapea, tal che pensoso

Era di tutti il cor, smorta la guancia.

Solo uno gli dicea: Prence sovrano,
Saggio ed erede di monarchi, celebre
Un uomo è qui, Mihràn di nome. Ottenne
Quaggiù nel mondo ogni desio più caro
Con l'alto suo saper. Loco di quiete,
Loco di sonno egli non ha di questa
Città per le dimore; ei con le fiere
Ha suo soggiorno e mangiasi dell’erbe
Montane i cespi e noi fra l’uman seme
Annoverar non sa. Con le gazzelle
E con gli onàgri è sua dimora assidua,
E indietro ei si ritrae da gente umana
° E da pensier di riposarsi. In terra
D'alcuna cosa nessun danno ei tocca,
Chè devoto egli è a Dio. La sorte sua
In alto poggia. — Con saggezza allora
Principe Kayd così dicea: Davvero!
Che da tal sapiente, a passar oltre
E dispregiarlo, non è via dischiusa !

In quell'ora medesma, a un palafreno
Balzò in arcioni, e di Mihràn seguendo
L’inclita fama, si partì dal loco.

Ma perchè non avesse alcun travaglio
Il lor prence e signor, ne andaron seco


<pb n="5.550"/>
— 550 —

Alquanti saggi. Come giunse il prence
Là da Mihràn, quel sapiente illustre

Ei dimandò, qual si dovea, con modi
Cortesi e disse: Adorator di Dio |
Che hai tua dimora con gli erranti capri
Sulla montagna, con mente profonda
Abbi l’orecchio al sogno mio. Mi dona
Esplicazion di mio secreto e porgi

A ogni cosa la mente. Or sappi adunque
Che in una notte i' m’ addormii con molta
Pace e senza timor, senza spavento,
Savio e puro di cor. Dentro al mio core
Non era un sol pensier, nessuna cura
Nella mia mente e del mio sonno al loco
Meco non era alcun. Più in là da mezzo
Il suo cammin trascorsa era la notte,
Ma non ancor dell’alba il tempo. Vidi,

‘ Vidi un albergo quale un gran palagio

E dentro un elefante immane e fero.
Manifesta non era alcuna porta

In quel palagio per uscir, ma solo

Un piccolo pertugio in sul davanti,
Angusto e gramo. Eppur, pel quel pertugio
L’indomito elefante uscìa d'un tratto,

Nè a l’immane suo corpo entro l’angustia
Danno toccava. Uscian da quel pertugio
L’orride membra, e sola ne restava
Dentro a l’ostel la proboscide attorta.
Ma nella notte che seguì, vid'io

Un regal seggio in cotal guisa, e d'uno
Che fortunato vi sedea, d'un tratto
Rimase vuoto, e a quel sedil d'avorio .
Un altro si sedea, poneasi in fronte

La corona real, conforto e luce

D'ogni uman core. Vennemi desio

Del sonno mio la terza notte, e vidi,


<pb n="5.551"/>
— 551 —

Vidi nel sogno un finissimo drappo

A cui, da' capi, quattro s'attaccavano
Uomini forti. Pallide le guancie
D'ognuno in quel tirar; ma per tal gente
Quello non si strappava in alcun loco
Drappo tenace, nè dal lungo trarre
Lassi eran quelli. Vidi ancor, la notte
Quarta che venne, o celebrato saggio,
Che assetato era un uom d’una fiumana
Sovra le sponde. Spruzzavanlo d’acqua
Dall’onde i pesci e l’assetato a dietro
Dall’acque si fuggia. Colui balzava

Di qua di là, ma l'acque erangli a tergo
Precipitose. Oh! che dirà di questo
Arcano sogno il sapiente? Ancora,

La notte quinta, così vide in sogno
L’anima- mia, che stavasi ad un -fiume
Prossima una città. Tutta negli occhi
Era cieca la gente, eppur, non vidi

Che di sua cecità doglia o corruccio
Alcun sì avesse; ma per opre giuste

E benevole e sante, e per acquisti,
Compre e baratti, detto avresti splendere
Tutta l’ampia città. La sesta notte,
Vegliardo illustre, altra città vid’ io

Ove tutti eran egri. Andavan tutti

Un uom sano a cercar, primieramente
Inchiedendo così: « Deh! come stai

Nel tuo grave malor? Pieno è il tuo core
D’affanno ed egra è la persona tua! »

E l’egra gente che già già vicina

Era l’alma a spirar, per chi era sano
Empiastri iva a cercar! Tosto che giunse
Della settima notte a mezzo il corso,

Al pascolo un destrier vidi nel campo.
Due gambe avanti e gambe due da tergo,


<pb n="5.552"/>
— 552 —

Ma due teste ei recava, e l’erbe verdi

Co’ denti si carpia. Da questa e quella

Faccia egli avea così, per térre il cibo,

Quelle sue bocche, ma nel corpo suo

Il cibo a via cacciar varco non era.

Tre ‘caldaie vid’io, d’intatta fede

Uom valoroso, ne l’ottava notte,

Poste sul suol l’una di fronte all’altra

Acconciamente. Colme d’acqua due,

Ma l’altra, vuota, era nel mezzo, e molti

Erano gli anni in quella sua secchezza

Su lei trascorsi. Dalle due ricolme

Traean due saggi l’acque fresche e dentro

A quella vuota le spargean, ma l’onda,

Per versar ch'egli fean, dentro a le due

Non si scemava nè alla vuota e asciutta

L'orlo mai si bagnava. Una giovenca

La notte nona vidi poi. Giacea

Vicino al fiume sovra l'erbe e al sole,

E picciola vitella erale accanto,

Secca del corpo e macilenta e al volto

Senza umor pingue. Eppur, suggeane il latte

La giovenca, e pasciuta era cotesta,

Debile l’altra e senza forza. Intanto,

Se tu al decimo sogno apri l’orecchio,

Rancura non avrai perchè al dir mio

Termine ponga. In spazioso campo

Una fonte vid’io. V'eran sentieri

E densi rami da ogni parte intorno

Alla fontana, e la pianura tutta

D’acque era molle e madida e ferace.

Ma tristo e fesso per continua arsura

Delle bell’acque il margo. Or, ti fia bello

Scioglier la lingua alla risposta e tutto

Ciò che in terra accadrà, farmi palese.
Come intese Mihràn queste parole


<pb n="5.553"/>
— 553 —

Da Kayd illustre, così disse: Il core
Non rattristar per questi sogni tuoi,
Chè scemar non potrà di te la fama
Inclita e grande, nè verrà periglio

A questo regno tuo. Grande un esercito
Qui mena Sikendèr, principi eletti

E d’'Irania e di Grecia. Or, se tu vuoi
Che intatto resti l’onor tuo, saviezza
Prendi alleata e non cercar battaglia
Col greco re. Quattro leggiadre cose
Hai tu, che in terra mai non vide alcuno
O di prenci o di servi. Una è la tua
Candida figlia, simile all’eccelso
Paradiso di Dio; da lei riceve

Nuovo splendor la tua corona in terra.
È l’altra un savio che tu celi, ed ei
Tutti gli arcani de la terra intorno
Dichiarando ti va. La terza è un dotto
In medic’arti che ha valor, che in alto
Elevò il nome suo fra i sapienti,

E la quarta è una coppa in cui tu versi
Limpida l’acqua. Non per fuoco o sole
Mai si scalda quell’acqua, e se ne bevi,
Non però scema. D'Iskendèr la possa

E l’immane conato, ecco! per queste
Tue quattro cose saran vinti. Allora
Ch'ei qui verrà, tu insisti in ciò, la -ppugna
Non meditar con lui quando tu voglia
Ch'ei non s’indugi, chè a lo stuol de’ suoi
Pari non sei, non a’ tesori e all’arti,
Non al suo regno. Ma poichè t'ho posto
Valevole consiglio in tale impresa,

Ben sarà che de’ sogni anche ti renda
Risposta acconcia. Una casa vedesti

E piccolo pertugio onde balzava

Un elefante senza stento, e sola


<pb n="5.554"/>
— 554 —

La proboscide sua dentro a quel loco

Si rimanea. Da chi risposta rende,

Odi tu pronta la risposta. Il mondo.

In quella casa riconosci e un prence
Irriverente verso a Dio signore
Nell'elefante. Menzognero e ingiusto

È quel regnante, e nulla di sovrano
Trovasi in lui fuor che di prence nome,
Chè vile egli è di cor, fiacco di membra,
Precipitoso nelle voglie sue,

D’anima fosca. Alfin, come a l’occaso
Volgerà il nome suo, tristo alla meta
Vedrassi e gramo. Una corona e un seggio
Vedesti poi, da cui discende tale,

Tal altro monta per la sua fortuna.

Il tristo mondo è pur cotesto, e quello
Egli innalza talor, rapido l’altro

Talor tragge con sè. Terza vedesti

Una nitida tela, e attorno attorno

Di mente eletta quattro l’afferravano
Uomini a gara; non rompeasi quella
Nitida tela al trar gagliardo e nulla
Venia stanchezza in chi traea. Ma un giorno
Un inclito verrà da quei deserti

Campi d’astati cavalieri, uomo

Santo e di nobil cor, pel qual di Dio

A quattro parti della terra intorno

La fé si espanderà. Tu però intendi

La fè di Dio nella composta tela,

Quale per custodir, di trarla in atto,
Quattro verranno. Un d’essi è quella prima
Religion di chi venera il fuoco

Ed è preposto a governar la villa,

Quale non mai de le verbene il fascio
Prendesi in pugno senza dir preghiera
Fra i riti suoi. Religione è l’altra .


<pb n="5.555"/>
— 555 —

Di Mosè che giudeo tu nomi e appelli,
Quale dicendo va: « Fuor di cotesta,
Null’altra fè lodar si vuol ». La terza

È de’ Greci la fede intatta e pura,

Che pensier di giustizia inspira e mena
Dei regi in cor. Degli Arabi la fede
Santa è la quarta, che solleva il capo
D'ogni più saggio da la terra umile.
Così, per custodir di Dio la fede,
Parean quelli tirar da quattro parti

La tela, e questo trae da quello, e quello
Trae da costui; nemici son per quella
Unica fede nell’Eterno! Quarto

Sognasti un sitibondo. Ei si fuggiìa
Dall’acque dolci e dietro a lui gittavano
L’acqua i pesci. Deh sì! verrà stagione
Che l’uom d’integro cor fia dispregiato
Per ch'egli bevve di scienza all’onda!
Qual pesce in mare ei fia sepolto, e agli astri
De’ tristi il capo si alzerà. Chi ha sete
Anche sarà ch’ei chiami all’onde chiare,
Ma niun risponderà con sapienza

Al suo richiamo. Fuggiran da lui,

Avido di saper, le genti a gara

E le labbra sciorran per vitupero

Tutte di contro. Una città vedesti

Nel quinto sogno con mercati attorno
Ivi ordinati, in ogni loco suo

Colma di godimenti e di larghezze

E di compre e di vendite. Trafitte

Agli abitanti le pupille il fato

Aver da tempo, tu diresti; l’uno

L'altro non vede per suo cieco lume,

E questo a quello non rimira, e quello
Non guarda a questo. Or verrà tempo certo
E di tal guisa, che di gente ignara


<pb n="5.556"/>
— 556 —

Servo il dotto sarà; vile e dappoco

Agli occhi lor sarà chi è vero saggio,

E frutto non darà d'alta saviezza
L'albero antico. Ma darassi lode

Agli uomini più stolti, e andranno a questi
Quei che lodi lor fanno. E saprà ognuno
Ch’ei mente a prova, e però nulla avrassi
Luce o splendor da tanto ossequio suo.
Sesto è quel sogno in cui ne andava l’egro
Quel ch'era sano, a dimandar. Verranno
Giorni, o signor, che il misero mendico
Ne andrà dispetto innanzi agli occhi alteri
Dell’opulento. Nella sua miseria

Intorno aggirerassi a chi possiede,

. Ma nulla quei darà. Sarà qual servo
Senza mercede o come schiavo indegno
Di qualche prezzo. Settimo un destriero
Vedesti in sogno con due teste e varco
Non era al cibo per uscir dal corpo.
Ecco! stagion verrà che d’ogni cosa
Trarrà l'uom godimento, e mai non fia
Che sazietà gli venga. Il poverello

Nulla otterrà da lui, non chi si ba caro
Saper verace, non chi ha fama in terra,
Chè quei, fuori di sè, niun altro mai
Riconoscer vorrà, nè fia che rechi

La sua aita ad alcun. Vedesti poi

Nel sogno ottavo piene d’acqua due
Ampie caldaie, e sino al fondo un'altra
Vuota là rimanea. Due sole adunque
Avean limpida l’acqua in sino all'orlo,

E asciutta e secca stavasi nel mezzo

La terza sola. D'oggi in poi s'avanza
Stagione in ciel che in sì misero stato
Verranno i poverelli e in tal distretta,
Che ove pur sorga primavera ricca


<pb n="5.557"/>
— 557 —

D’acque feconde per sue fosche nubi

E il sol nasconda al misero e tapino,
Sua dolce piova sovra lui discendere
Mai non vedrassi e il cor del poverello
Alta ne avrà la trafittura. I ricchi
Mandansi doni l’un con l’altro, e questo
A quello parla con favella dolce,

Dolce e cortese. Il misero soltanto

Reca asciutte le labbra innanzi a quello
Che in negra notte gli converte il giorno.
Quel sogno è nono in che prendeasi il latte
Da una vitella macilenta e grama
Ben pasciuta giovenca. Allor che gli astri
Delle Bilance toccherà Saturno,

D'un braccio vigoroso in signoria

Verrà la terra. De' poveri allora

Misera e grama si farà la vita;

Eppure, eppur chi è forte e chi è satollo
Li cercherà d’alcuna cosa, ed ei

Mai non fia che dischiuda il suo tesoro,
Nè mai sarà che alleviar dolore

De’ poverelli ei degni. Ecco, tu al decimo
Sogno vedesti una fontana priva
Dell’acque sue, ma copia v'è dattorno
D'altri umori che olezzano di muschio
Veracemente. Dall’avaro fonte
Limpid'acqua non geme e non han corso
Gli scarsi umori suoi. Verrà stagione
Che sarà in terra principe sovrano,

E sapienza non avrà suo loco

Accanto a lui, ma piena di rancura

Sarà quell’alma tenebrosa. Il mondo
Tetro farassi in ogni suo confine

Per cure di quel prence, e i suoi tesori
Vuoti saranno d'ogni cosa eletta

Per anni e mesi. Leverà novello



<pb n="5.558"/>
— 558 —

Esercito mai sempre, egli, bramoso

Di procacciarsi nobil serto, e poi

Dell’esercito suo nessun vestigio

Resterà, non del re, chè un prence ratto

Con nuove leggi sorgerà. Ma intanto

È questo tempo d’Iskendèr stagione,

Di lui, che de’ monarchi in su la fronte

È qual serto real. Quando mai sia

Ch'’egli a te venga, dònagli volente

Le quattro cose che tu sai. Davvero!

Ch’io sì mi penso che null’altra cosa

Inoltre chiederà. Poi che l’'avrai

Satisfatto così, passerà oltre,

Chè sapienza ei caccia e ha senno in core.
Da Mihràn come udì queste parole

Principe Kayd, sembrò che l’età sua

Vetusta e grave si rinnovellasse.

Venne e diè un bacio in su la fronte e gli occhi

Del vecchio saggio e si tornò. beato,

Con la pace ne] cor, vittorioso

Dei dubbi suoi. Come partì dal savio

L’inclito prence, scesero con lui

Per quell’aspro sentier tutti i suoi saggi,

Ed ei venne a l'istante in loco eletto

Di suo riposo, propagando intorno

Leggiadro nome di sè stesso in terra.

IV. Spedizione di Sikender
contro il re Kayd.

(Ed. Calc. p. 1295-1299).
Sikendèr come volse il guardo attorno
Per l’iranico suol, vide che il trono

E il diadema eran toccati a lui
Veracemente, sì che tosto addusse


<pb n="5.559"/>
— 559 —

Contro d'India al signor, Kayd valoroso,
Le sue falangi, le sue schiere ei trasse
Pei lochi aperti e gl’inaccessi. Dove
Sikendèr vincitor giugnea repente,

Ratto di lor città schiudean le porte

Gli abitatori, ed ei, di là da quello
Ampio confine, di nessun mortale

Avea stima qual d’uom. Più assai deli’astro
Del mattino ei levò la sua corona,

E quand’ei venne a la città superba

A cui diè nome di Milàd quel forte
Kayd regnator, d’epistole a uno scriba
Fatto fu appello, e a Sikendèr dinanzi
Altri il fece seder. Scrisse una epistola
A _Kayd regnante, qual leon che voglia
Ha di cacciar, l’inclito scriba, in nome
Di Sikendèr vincente re, signore

Di regal cinto e di regal corona

E re di spada. Ma del foglio a sommo
Ei benedisse primamente a quelli

Che del saper ne’ limpidi lavacri

Puro fecero il *cor, che in molte imprese
Scelgonsi quella che ha minor travaglio,
Quando frutto elli vogliano pur anco

Da lor cure toccar, pongono in Dio
Santo lor fede e traggono da lui .

La speranza del cor con salutare

Tema ed ossequio. Vegga, egli scrivea,
Principe Kayd che al trono de’ regnanti
Alto pregio siam noi, che noi de’ regi
Che hanno vittoria, l’ombra siam che tutti
Copre e difende. Or noi questo scrivemmo
A te foglio regal perch’ei la fosca
Anima tua d’alcuna luce inondi,

Ma nell’ora che a te farà lettura

D'esto foglio lo scriba, a te dinanzi


<pb n="5.560"/>
— 560 —

Non lo depor, non indugiarti in questa
. Faccenda grave ripensando, e ov'esso
Di notte giunga, non attender l’alba,
Ma ratto vieni ad eseguir comando
Nell’ora istessa. Che se tu devii
Dal mio precetto, deviarne mai
Da me non si vorrà, ch’io la tua testa
Calpesterò con la corona e il trono.
A_Kayd re in India come il foglio giunse
Ed ei del greco sire il messaggiero
Potè veder, molto il lodò, gli fece
Carezze oneste e con dolce atto a lato
Il volle assiso. Disse poi: Son lieto
Di suo precetto e in alcun tempo mai
Deviar non vogl’io da suo comando.
Ma così, senza oprar, senza apparati,
S'io venissi correndo, alta la fronte”
Levando a lui, l’ignobil foggia a Dio
Saria discara, a quel non gradirebbe,
Della terra signor. — Perchè venisse
Il regio scriba fe’ precetto allora
E calami di Cina e indica seta
Richiese, e tosto al greco foglio scrisse
Una risposta sua, quale un giardino
Di paradiso l’adornando. E in pria
Lodi fece all’Eterno. Egli è signore
Di bella sorte e di vittoria lieta,
Di giustizia e clemenza alto signore,
Di valor, di saggezza e di virtude.
Aggiunse poi: Dinanzi a re famoso

Mai non volge la fronte un uom ch'è saggio.

Or, qui non vuolsi che alcun che ricusi
Alcun di noi d’un esercito al duce,
Signor d’un serto e d’una spada. Quattro
Cose ho quaggiù quali non ebbe mai
Alcuno in terra in loco aperto o ascoso,



<pb n="5.561"/>
Nè mai sarà che dopo me qualcuno
Abbiasi in terra di tal foggia quattro
Cose mai più. Che se ciò il re mi accenna,
A lui le invierò, sì che per esse
Il suo bel core e il nobile costume
Si rinnovelli. Quando poi men faccia
Comando il signor mio, verronne io stesso
A prestargli qual servo inclito omaggio.
Di nembo in guisa si spiccò veloce
Il messaggier, le udite cose al prence
Ridisse e porse il regal foglio. Allora
Così parlava Sikendèr: Tu vanne,
Tu ritorna a colui, prence famoso,
E gli favella: « Deh! che son coteste
Cose quaggiù quali nessun possiede
In loco aperto o in loco ascoso? ch'io
Quante son cose qui nel mondo ho viste,
Nè augumentar degli esseri creati
Vorrà novero il ciel ». — D'accanto al sire
Partissi il messaggier; quale una vampa
Ratta d’incendio ei percorrea sua via.
Deh! che son mai le quattro cose, ei disse
A Kayd regnante, quali in terra alcuno
Aver non può? Desìa saper che sono
Il prence nostro, chè non vista cosa
È cosa che non è veracemente.
E Kayd che udì quelle parole, ratto
Il loco liberò da ogni più estrano
E col suo consiglier sedette alquanto,
Poscia, dinanzi a sè, quel messaggiero
Assiso ei volle ed accoglienze oneste,
Quali eran d’uopo, anche gli fece, e poi
Così gli prese a favellar: Nascosta
Entro a mie stanze una leggiadra figlia
Ho veramente. Che se il sol dall’alto
Mai la vedesse, innanzi a lei sì adorna




<pb n="5.562"/>
— 562 —

Luce del volto suo scemar vedria.
Lacci i capegli suoi veracemente,

Del color d'una pece, e da sue labbra
Spira fragranza qual di latte. Fusto
D’alto cipresso curvasi dinanzi

A statura di lei; che se favella,

Sparge nitide perle, e il senno parte
Da chi nel viso e nel giocondo aspetto
A. mirarla si sta, ma qual sia cosa

Che altri dice di lei, col senno grande
Ella accresce ed afforza. Allor che tace,
È verecondia di quell’alma pura,

Non altro già, chè in terra mai nessuno
Fanciulla vide a lei simil. Di prenci
Ella è figliuola, adoratrice vera

Di Dio signore, e quel suo cor bennato
Ha modestia e pudor. Vaga una coppa:
Ho qui pur meco. Se di vin la colmi
O-se dentro le versi un’onda fresca,
Anche se presso ai cari amici siedi

Per dieci anni a gustar del vin giocondo,
Mai non sarà che il vin giocondo scemi
Entro :la coppa. Sempre la mia coppa
Ti darà vino e frigid’acqua, e certo

È meraviglia che da ber ch’uom faccia,
Ella non scemi. Al terzo loco un dotto
In medic’arte ho qui, giovane e bello,
Quale sa dir che sia malor d'un egro
Picciola.stilla in rimirar soltanto
Di sparse urine. Che se innanzi al trono
Ei sta d’un re per anni assai, quel prencee,
Sire del mondo, non avrà giammai
D’alcun male rancura. Al quarto loco,
Nascosto al volgo, ho un sapiente eletto,
A me d’aecanto. Al principe le cose
Ch'esser dènno, ei disvela, e dell’errante
Sol gli favella e de la bianca luna.


<pb n="5.563"/>
— 563 —

L’inclito messaggier tornava allora
E nell’aspro sentier parve congiunto
A nembo aquilonar. Venne, e dinanzi
A Sikendèr ciò che sapea ridisse,
E il cor del prence, qual novella rosa,
Alla gioia s'aprì. Se i detti suoi,
Dicea, son veri, tutto il mondo appena
Esser potrà condegno prezzo a queste
Quattro sue cose. Che se a me le invia
Kayd regnator, l’anima mia ch'è fosca,
Di luce ei vestirà, ned io col piede
Calpesterò la terra sua, ma ricco
Della sua grazia tornerò al mio loco.

Scelse allor da’ suoi Greci alcuni saggi,
Di gran senno e virtù, sicuri e fermi,
E un'epistola fece il greco sire
Con umili parole e adornamenti,
Fregiata e bella ed olezzante. Dieci,
Egli scrivea, famosi miei devoti,
Del mondo esperti, che il secreto mio
Hanno in custodia, saggi molto e ricchi
Di bei consigli, verecondi e pieni
Di dignità, che videro ben molte
Cose quaggiù, miei consiglieri, adorni
D'infinito sapere, ecco, o signore,
Io mando a te. Da tuo sottil consiglio
Non andran lungi mai. Tu mostra intanto
A lor le cose tue, lascia che alberghino
Nel regno tuo per poco. Ove poi venga
Un foglio a me da questi miei vegliardi,
Da questi saggi che di me nel core
Serbano i detti, ove si dica: « Innanzi
Agli occhi nostri son passate omai
Le quattro cose, quali mai non vide
Nato mortal quaggiù » —, lettera in foglio
Di bella seta scriverem. Fia scritto


<pb n="5.564"/>
— 564 —

Sopra quel foglio: « Fin che vive in terra,
D’India prence sarà Kayd valoroso ».
Di Sikendèr dalla presenza i cinque
E cinque savi greci appo venièno
Con presti passi a Kayd. Come esti ducì
D'India vide il signor, molto li inchiese
E le risposte udi; quali eran d’uopo,
Fe' le accoglienze e diede lor condegno
Albergo ad abitar. Ma al dì novello,
Ratto che d’oro si dipinse il cielo
E questo sol, quale a pugnar, de’ raggi
La spada sguainò, del re la figlia
Le fanciulle adornàr, ben che ‘la luna
D’'uopo non abbia d’ornamenti. In mezzo
Al regio ostel, di fulgid’auro un soglio
Fe’ porre il sire e lo ricinse attorno
Di cinesi apparati. Ivi, sul trono,
Ei fe’ seder la figlia sua che volto
Avea di sole e risplendea più assai
Che non Venere in ciel. Scesero intanto
Vigili e accorti i dieci vecchi, sciolti
In lor favella ed eloquenti e memori.
Mandolli il sire alla donzella, quale
Di Sikendèr di Feylakùs fu il cenno.
Ma de la figlia del monarca allora
Che la gota miràr, da cui splendore
Avean la casa e la corona e il trono,
Meravigliaro attoniti e stupiti
I dieci vecchi. Oh sì! nel contemplaria,
Sotto mancava il piè debile e stanco,
E al luogo lor stavan que’ saggi immaoti,
Dieci vegliardi, d’una lode a Dio
Piena la lingua, nè a lasciar quel loco
Un d’essi il varco rinvenìa, nè alcuno
Sol per un poco sollevar potea
Da lei lo sguardo. Ma poichè soverchio


<pb n="5.565"/>
— 565 —

Indugiavano i saggi, alcun sorvenne

Che li appellava innanzi al re. Si volse

Ai Greci allora e così disse il prence:
Perchè sì lungo il vostro indugio ? Umana

Creatura è colei veracemente

Che ha cotal volto, ma di sua bellezza

Parte ella s’'ebbe da ogni stella in cielo.
Dissero i Greci: O re, dentro a’ castelli

Alcun non vide immagine dipinta |

Quale è costei. Frattanto, ognun di noi

Mandérà un foglio al suo signor, di quella

Vaga fanciulla descrivendo parte

Della persona. — E sedettero insieme

I savi allor, si preser carta e calami

E inchiostro bruno, e ciascun d’essi quanto

Veduto avea, scrisse fedel. Disparve

Sotto a le cifre la pagina allora

Della carta lucente, e un cavaliero,

Da presso a lor, discese in corsa ratto

A Sikendèr, fino in Milàd. Allora

Che lesse i fogli de la terra il prence,

Per le parole de’ vegliardi attonito

Lungamente restò. Ciascun di quelli,

Nel foglio suo, con brevi accenti parte

De la bella persona avea descritta,

A membro a membro, ond’ei, prence e sovrano

Scrisse un foglio per quelli: Ah! ah! dicea,

I vecchi han visto il paradiso! Intanto

Voi ritornate con le quattro cose,

Nulla di più non domandando; e allora

Che del mio patto offerto avrete al sire

Il fermo editto, per l’acconcia via

Le suppellettili inviate. A'cuno

D'ora in avanti offenderlo protervo

Non oserà, chè la mia giusta parte

Ebbi da quello, e ciò m’appaga. — Il messo,


<pb n="5.566"/>
— 566 —

Da quella terra amena e fresca, andava
Per tornarsi di Grecia appo i vegliardi.

V. L’invio delle quattro cose meravigliose.

(Ed. Calc. p. 1299-1304).

Que’ sacerdoti come avean risposta
Del greco sire per colui che lungo
Ebbe travaglio in cavalcar, sen vennero
Da’ loro alberghi al re, quella sua reggia
Inclita penetràr. Poi che fu letta
Quella risposta a' fogli lor, messaggio
Di tal signore, ne le voglie sue
Libero ovunque, d’India s'allegrava
Il re possente, chè disciolto e franco
Di Sikendèér da subita rancura
Ei diventò. Nell’ora istessa, cento
Uomini scelse fra quegl’ Indi suoi,
Eloquenti e di lingua armoniosa
E dolce, e aperse de’ tesori antichi,
Senza rancura a lui discesi, tutte
Le porte a un tratto. Regi troni e armille
Ne trascelse e corone e gemme assai,
Intatte vesti, e qual più degna cosa
Eleggere potea. Trecento carchi
Da cammelli recàr, colme di vesti
E di gemme reali, ed eran dieci
I carchi de’ cammelli, auree monete
Ordinati a portar; cento cammelli
Tesori avean pieni di dramme. V'’era
D’inclito pregio un palanchin, di tavole
D’aloè verde ricoperto e intesto
Di gemme e d’oro. Ma lucenti in oro
Sovra dieci elefanti ei locò i seggi,


<pb n="5.567"/>
— 567 —

Ed uno più d’assai pregiato e bello

Ad un altro elefante appostò al dorso.
Lagrime di dolor versò la bella

E se n’andò col sapiente accanto

E il medico garzone. Uno degl'’incliti

Reggeasi in pugno la dorata coppa,

Del cui dolce licor tanti gagliardi

Andaron ebbri. Come poi discese

Nel real gineceo la vaga donna

(Di nero crin dattorno da la fronte

Una corona avea, disciolti avea,

Bella qual luna, su le gote accese

I bei capelli come intorte maglie

Sovra una rosa porporina), eletto

Ed agile cipresso ella sembrava

Su cui risplende nitido, alla cima,

Cerchio di luna, nè poteasi in lei

Fermar lo sguardo. Gli occhi suoi narcisi

Eran di ciel; detto avrestù che aveano

D’amor natura. E Sikendèr, che quella

Alta persona rimirò, quel volto

E que’ capegli e quelle membra elette

Dal capo al piè, Davver! gridò sclamando,

Splendida face è ben costei del mondo!, —

E secrete nel cor fea laudi assai

All’eterno Fattor, quale del cielo

Creò la volta e conformò cotesta

Vaga persona e suo leggiadro viso;

Poi comandò che qual d’antico senno

Vantasse fior, quanti eran sacerdoti

Nelle greche falangi, a lui di contro

Sedesser tutti. Allor, quale è costume,

Quale è norma di Cristo e rito vero,

De la fanciulla fe’ l'inchiesta e poi

Tante monete de’ tesori suoi

Su lei versò, che fu di stento a quella

Donna leggiadra del partir la via.


<pb n="5.568"/>



— 568 —

Poi che cessò della real fanciulla,
Qual cipresso leggiadra, ogni altra cura,
Apprestatole in pria, secondo il rito,
Condegno ostello, Sikendèr del saggio
Volle disciorsi dal pensier, cercando
Come uscirebbe da improvviso assalto
Con suo arcano saper. Mandava intanto
A quel savio possente una gran coppa
Di burro piena e dir gli fea: Cotesto
Soffrega tu per le-tue membra, al collo,
Al dorso, al petto, anche alle cluni e ai fianchi.
A riposar fèrmati poi, lasciando
Che cessi in te stanchezza, indi la mente
E quest’anima mia pregne farai
Di tuo saper. — Come levò gli sguardi
Al burro apposto il sapiente, Questo,
Disse, enigma non è che resti ascoso
Alla mia mente; — e ratto, in quella coppa,
Aghi mille gittò, poi rimandolla
Al greco sire. Volse agli aghi il prence
Di questa terra gli occhi suoi, ma tosto
Secretamente a sè chiamava i fabbri
E fea precetto che quegli aghi al fuoco
Fosser per loro liquefatti e un disco
Se ne traesse di lucente ferro.

Quel disco egli mandò subitamente

Al savio, e il savio che il vedea, con cura
Il levigò, la negra tinta sua

Togliendo al ferro, sì che feane poi

Uno specchio lucente ove non era

Di ruggine vestigio. In quella notte

A Sikendèr portàr lo specchio, ed ei
Per quel secreto il labbro non sciogliea,
Non pure all’aure. Ma ponea lo specchio
Principe Sikendèr là ’v’era accolto

Un umor lento, ed aspettò che nero


<pb n="5.569"/>
— 569 —

Fi si facesse ed a mirar non bello,

Indi il mandò novellamente al saggio. —
Davver! che per tal via ben lunga cura
Si fe’ l'arcano di quel ferro! — Il saggio,
Come un’ acqua lucente, il ferro ancora
A levigar si diè, poi rimandollo

Con molta fretta, chè con tale essenza
Levigato ei l'avea, che negro e sconcio,
D’allora in poi, per umor non divenne.

Osservò Sikendèr, poscia il gran saggio
Chiamando a sè, gli fece inchieste e accanto
Sel fe’ sedere in loco umil. Parola
Volsegli in pria di quella coppa d'aureo
Burro ripiena, e investigò qual fosse
Di quell’illustre sapienza vera.

L'’uom saggio allora disse al re: Non suole
Il pingue burro penetrar le membra;
Eppur dicesti: « Più d’assai posseggo
‘ Inclita parte di saper di tanti
Saggi d’esta città ». Perch'’io ti dissi,
Rispondendo, così: « L'uom sapiente
E l’uomo accorto, o re, son come un ago
Che penetra pei tendini e per le ossa,

E trapassa una pietra allor ch’è opposta ».
A te questo diss' io con eloquente

Parola, o re, con quest’'anima mia,

Col core e il saggio mio consiglio. Detti
Ha il sapiente più d’un crin sottili,

Nè tu però più tenebroso il core

Hai del ferro nel sen. « Passaron gli anni,
Dicesti ancor, dopo cotesto, e ruggine

A me s’accolse intorno al cor per tanto
Sangue versato. Oh! come dunque fia
Mia nerezza dispersa, e qual mai cosa

Di me sarà ne l’infelice stato

Che la mente confuse? ». Io ti risposi:


<pb n="5.570"/>
— 570 —

« Con sapienza ch'è del ciel, fèi mondo
Cotesto core anche se tristo ; e poi
Che si fe' puro come limpid’acqua
In suo vago splendor, come potriìa
Toccarlo ancor la ruggine incresciosa? ».
Piacquero al sire le parole accorte
Del saggio, e più d’assai propenso il core
Ver lui si fece. Comandava allora
Che il tesorier recassegli una veste
D'oro e d’argento ed anche un nappeo, colmo
Di vaghe gemme. Offerti i regi doni
Andaro al saggio, ma quel saggio disse:
Ho meco, o sire, una riposta gemma
Nel mio secreto, più lucente assai
Di queste tue, senza nemici attorno,
E da ricchezza ad Ahrimàn congiunta
Dissimile. Non cerco guardiani
Per mercede la notte, e in quella via,
Là ’ve mi trovo, da ladroni in volta
Non ho timor. D’uopo al mortale in terra
È ben giustizia con prudenza e senno,
Chè alla porta del danno insidiosa
Picchia stoltezza. Ma di vesti e cibo
Su questa terra dal mio re bastante
Copia mi viene e per secreta via
E per aperta. Nella notte è guardia
La sapienza a me, senno è corona
Al vigile mio spirto. Oh! perchè mai
Per cresciute dovizie andrei beato
E far dovrei de le ricchezze mie
Vigil custodia? Deh! tu imponi, o sire,
Di riportar coteste cose, e guida
Facciasi all’alma tua saggezza vera!
Di lui meravigliò, per lui fe’ molti
Pensieri e vari Sikendèr. Peccati,
Ei disse allor, d'oggi in avanti mai


<pb n="5.571"/>
— 571 —

In me l’Eterno non vedrà, signore

Di questo sole e de la bianca luna.
Tutti mi prendo i tuoi consigli e questi
Ammonimenti tuoi, le tue parole,
Apportatrici di giocondo frutto.

Fe’ cenno poi che innanzi gli venisse
Il medico garzon, qual ben dicea
Malor d’un egro all’osservar d’urine
Sparse una stilla, e dissegli: Qual mai
È principio de’ mali? Oh! quanto è d’uopo
Piangere per dolor d’egri mortali !

Quei che troppo si mangia e il cibo suo,
Sedendo a mensa, non misura, ei disse,
Mai non sarà che per il molto cibo
Sano si mostri, ma robusto e forte
È sì colui che la salute sua
Cercando va. Frattanto, un lattovaro
Ti mostrerò, cogliendo in ogni parte
Erbe possenti, sì che forte e sano
Sempre e sempre ne andrai, nè le intestina
Perderanno vigor per la mia beva;

Ma ben s’accresceran le voglie tue
. Rapidamente, nè se molto cibo
Ti prenderai, danno d’alcuna cosa
T’incoglierà. Ti ricordando sempre
Queste parole mie nobili e acconce,
Tu vedrai che nel corpo ogni midolla
Ti crescerà col sangue ancor, sarai
Donno del corpo tuo nelle tue voglie,
Allegro il cor qual dolce primavera
E dilettosa. Il color tuo nel viso
Ripiglierai, nobil consiglio ancora
Avrai nell’opre tue; nè si faranno
O bianchi o rari i tuoi capelli, e rapida
La speme non torrai da questa terra.
Dissegli Sikendèr: Coteste cose


<pb n="5.572"/>
— 572 —

Mai non udii, nè vidi mai fra prenci
Uomo cotal. Ma se tu appresti e rechi
Questa beva possente, in ogni bella
Opra mia guida sarai tu. Difesa
Io ti sarò con la mia vita e nullo
Da gente avversa avrai periglio o danno.
Apprestavagli allor dono ricchissimo
E cose molte preziose e in alto
Il capo ne levò su quanti al mondo
Eran medici saggi. Alla montagna
Saliva allor quel medico eloquente,
Nè alcun di quella gente in compagnia
Con sè adducea, chè di saper cospicua
Era sua parte, ed ei contravveleni
Discernea da veleni. Fi le montane
Erbe recise molte assai, gittando
Le inutili da sè, ne trasse il puro
Succo vitale e ne formò un unguento,
Quale era d’uopo, mescolando. Il corpo
Del greco sire col montano unguento
Ei venne a stropicciar, sì che robusto:
E sano l’ebbe in ogni tempo; e allora
Avvenne sì che non dormìa la notte
Lung’ora Sikendèr, ma lieto e allegro
Mesceasi agli altri, e l’alma sua di femmine
Disiava il commercio, e il petto suo
Loco cercava a reclinar ben molle.
Ma poi, giù declinava a debil stato
Principe Sikendèr, chè niuna cura
Ei del corpo si avea debile e gramo.
Avvenne un dì ch’entrò dal greco sire
Il medico garzon. Delle sue urine
In una stilla ei ritrovò la traccia
Di suo debile stato, e sì gli disse:
Da commercio con femmine diventa
Vecchio un garzon, dubbio non è, del corpo;


<pb n="5.573"/>
— 573 —

Ed io mi penso che tre notti, o sire,

Senza dormir ti stai. Dimmi tu il vero;
Sciogli le labbra. — Qui son io, rispose

Principe Sikendèr, d’alma serena,

E il corpo mio non ha dolor. — Ma fede
Già non ponea nelle parole sue

D'India il gran saggio. Come venne oscura:

La notte in cielo, fe’ ricerche assai

In sue carte vetuste ed una beva

Ratto compose a medicar del corpo

Debile stato; ma Iskendéèr da solo

Quella notte dormi, nè con fanciulla

Piacente e vaga ebbe commercio. All’alba,

Al primo entrar, quel medico valente

Ad osservar si diè, stille d’urine

Vide che segno non avean d'alcuno

Commercio, e via gittò la medicina

E placido sedè. Si prese in mano

Tutto lieto una coppa e fe’ comando

Le mense d'apprestar, di recar vino

E musici e cantori. Oh! perchè mai,

Dissegli il re, versasti la tua beva

Quale apprestasti con travaglio e stento?
Della terra il signor, la scorsa notte,

Compagna non cercò, disse quel saggio,

E per la notte oscura e tenebrosa

Dormi soletto. Ove tu dorma solo,

Inclito re; di lattovari o beve

Non avrai d'uopo. — Sikendèr sorrise

E del gran savio si compiacque, e disse:
Deh! mai non sia che privo resti il mondo

Di cotest’India tua, famoso saggio!

Dir si potrìa che tutti gl’indovini

E i medici e gli astrologi raccolti

In India son qual nobil gregge. — Intanto

Ei comandò che al medico sì-accorto


<pb n="5.574"/>
— 574 —

D’auree monete una sportella e un bruno
Destrier si desse con dorate briglie,

E disse poi: Congiunta a buon consiglio
Resti mai sempre la tua lingua, o saggio!
Fe’ cenno allor che la dorata coppa,

Colma di frigid’acqua, a lui solleciti
Recassero i valletti. Ivi, da quella
Coppa dorata, bevve ognun dell’ acqua
Dall’alba fino all’ora ch'è propizia

Ai dolci sonni. Ei bevvero dell'onda
Allegramente, non però venia |
Mancanza in lei dal lungo ber. Si volse
Il greco sire al sapiente e disse:

Davver! che non ha pari in questa terra
Kayd regnator! D'ora in avanti, noi
India non chiamerem l’alma sua terra,
Ma di Kayd la magion, di maghi ostello,
Più veramente. Eppur, la gente sua
Nulla ha di più sovra la fronte, ed alta
- È meraviglia in me per tal magia,

Per tale incanto. — Aggiunse poi, rivolto
Al sapiente ancor: Serbarci ascosa
Tanta scienza non si vuol! Tu dimmi,
Dimmi che è mai dell’acqua entro Ja coppa
Il crescere costante? Opra è degli astri
O d'India un’arte veramente? — Questa
Inclita coppa non spregiar, signore,

Quei rispondea, chè fu composta in molti
Anni ed in molti, e chi la fe’, travaglio
V'ebbe e fatica. Astrologi e indovini
D'ogni terra a l'intorno, ove pur fosse
Famoso prence, a Kayd erano assidui
Al fianco allor ch’ei fe’ l’inclita eoppa,
Nel chiarò di, nell’atra notte. In cielo
D'ogn’astro la natura elli osservarono,
Molti giorni passando in tale impresa


<pb n="5.575"/>
— 575 —

Con molto studio. Or tu dalla magnete,
Quale appresta ciascun sì ch'ella tragge
Il ferro a sè, ti prendi segno e indizio.
Per sua natura, la dorata coppa
È tal che l’acqua attrae, dall'alto cielo
I dolci umori attira a sè. Raccoglie
Quand’ella è per scemar, novelli umori,
Nè vivente mortal con gli occhi suoi,
Ben che lucenti, può vederne il come.
Poi che vennero al sire e dolci e care
Del sapiente le parole, e il dire
Gliene giugnea con tanto frutto, a quelli
Anziani di Milàd egli si volse
E così disse: Per giustizia vera,
Alleanza di Kayd non sia che mai
Per me si rompa; fin che al loco mio
Mi rimarrò. Dinanzi a lui n'è d’uopo
Ossequiosi in piè tenerci tutti.
0r, poi che ottenni da lui sol le quattro
Bramate cose, nulla in più da lui
Cereherem noi. — Le molte suppellettili
«Quali egli avea co’ ricchi suoi. tesori,
Adunò allora Sikendèr, formandone
Dugento carchi, e cento serti a gemme
Sopra v’aggiunse ancor. Quante eran cose
Ei nel monte celò, monete e gemme
Ancora intatte; e come fùr nascosti
«Gli ampi tesori sotto al monte, niuno,
D’allora in poi, de le nascoste cose
«Godè la vista; nè d’allora in poi
Alcun vide quaggiù per l'ampia terra
La gente con cui già que’ suoi tesori.
‘Sikendèr fe’ celati. Ei solo, ei solo
De’ nascosti tesori alla montagna
“Gelosamente si portò ricordo.


<pb n="5.576"/>
— 576 —

VI. Spedizione contro Fr.

(Ea. Calc. p. 1304-1308).

Ratto qual nembo, da Milàd fuor trasse
Le sue falangi Sikendèr; discese
Fino a Kannògia ed i tesori suoi
Lasciossi a dietro. Come poi le schiere
Presso a Fur ei menò, volle che scritto
Fossegli, con parole di battaglie
E di tumulti, un regal foglio, e il foglio
Venne da Sikendèr, dei re signore,
Germe di Feylakùs, luce sovrana
Di sapienza, donator di grazia,
Di sventura dator, verso quel sire
D’'India remota, Fur, d’indico seme,
Di nobil sorte, ordinator di squadre
Nella terra di Sind. Fe’ laudi, a sommo
Di quel foglio, all’Eterno. Egli è al suo loco
E sarà sempre; a chi ei donò fortuna
Della vittoria, avrà corona e seggio
E dominio real; ma se qualcuno
Ei fe’ spregiato e vil, restasi afflitto
Il miserello, nè da l’alto a lui
Splende luce di sol. Tu veramente,
Dicea quel foglio, udisti omai qual parte
Iddio santo mi diè, su questa terra
Sì tenebrosa, di vittoria e d’alta
Fortuna ancor, di maestà reale,
Di serto e trono imperial. Ma nulla
Restaci eterno e passano pur anco
I nostri dì, fin che, venendo, un altro
Di ciò il frutto godrà. Pure di tanto
Io m'affatico, perchè almen qui resti


<pb n="5.577"/>
— 577 —

Senza ignominia il nome mio, qui sotto

All’orbita lunar, dentro l’angusta

Cerchia del mondo. E allor che questo foglio

Dato t'avranno, l’alma tua ch'è fosca,

D'un pensier giusto tu fa pregna e scendi

Dall’alto seggio tuo, balza in arcioni

Al tuo destriero, nè con sacerdoti,

Tuoi consiglieri, ti consiglia. Chiedi,

Chiedi piuttosto a noi tua sicurezza

E appigli non cercar, poi che diventa

Impresa lunga, per chi vuolsi, appigli

Intorno mendicar. Che se un istante

Dal cenno mio lungi vai tu, seguendo

Il vampo tuo, del tuo valor la foga,

Ratto che in armi a te verrò di contro

Co' miei forti in arcion, ti verrà al core

Alto pentir di tuo codardo indugio.

— Come in tal guisa fùr pesate queste

Parole acerbe, e libero da quella

Cura del foglio fu lo scriba, apposto

Vi fu di Sikendèr l’ampio suggello,

Indi un corriero e vigile ed accorto

Si ricercò. Di Fur nel regio ostello

Entrava il messaggier, d'armi e di pugne

Or favellando, or di banchetti e feste.

Ma innanzi al prence ogni più sperto e saggio

Fu allor chiamato e accanto al regal trono

Si volle assiso; come poi quel foglio

Lesse Fur generoso, alta nel core

Ebbesi un’ira per quel grande illustre,

E veemente una risposta scrisse

In quell’istante. Oh sì! negli orti suoi

Di guerra atroce un albero ei piantava!
Disse al principio di quel foglio: È d’uopo

Che di Dio santo ognun di noi timore

Abbia e rispetto, nè parole avventi




<pb n="5.578"/>




— 578 —

Da temerario, chè si fa meschino

Chi si millanta. E a te mi chiami? Oh nulla
È in te vergogna e nella mente tua
Non ha poter la tua prudenza! Queste
Cose deh! forse che mi scrisse mai
Feylakùs avo tuo? Ma tu se’ primo

Nel reo costume e tu qui primo apporti
E tumulti e scompigli. In cotal guisa
Tanto per Dàra ti facesti ardito

Sol perchè questo ciel che in alto muove,
Già stanco era di lui. Quando la sorte
D'una gran stirpe in giù declina, frutto
Ella non trae da consigliar di tale
Ch’è pur maestro. Anche ti parve lieto
Banchetto genial la guerra tua

Con Kayd illustre, e però credi e pensi
Ch'ogni monarca la segnata preda

Di te pur sia. Davver! che simil foglio
E simili parole unqua non vennero

Da' prischi regi a noi! Fur mi son io,
Da Fur antico ho nascimento, e noi

Di greci re mai non facciam ricordo.
Nel tempo che alleato mi richiese
Principe Dara, ben vid’io che retto

Il cor non era, non la sua fortuna;
Pur gli mandai possente e valorosa
D'elefanti una schiera e il consigliai
Con amicizia. Ma poichè fu morto

Per la man d'uno schiavo e la fortuna
De’ prenci irani declinò, nell’ora

Che libera n’andò quest’ampia terra

Di prence Dàra, un mortifero tosco
Ogni dolce tuo balsamo divenne

Per te subitamente. Oh! perchè mai,
Se venne a lui dal perfido ministro
Tanta sventura, il senno tuo s’offusca


<pb n="5.579"/>
— 579 —

Dentro la mente tua? Ma tu sì grande

Non menar vampo nella pugna! Sai

Che sol di questa farò teco un motto,

SÌ che tosto vedrai gli ardimentosi

Elefanti e l’esercito mio prode,

Quali dinanzi a te chiusa la via

Faranno all'aure ancor. Ma il tuo consiglio

È questo sol, cercar possanza, e l’alma

° Che ti celi nel petto, è d’Ahrimane

Rubigine maligna. Oh! per la terra

Non seminar questa semenza tua

D'oltracotanza, ma timor di danno

E d'opre triste di fortuna in core

Accogli alfin! Per te, su questo foglio,

‘Solo il bene cercai, da sapienza

Volli sì che il tuo cor conforto avesse.
Ratto che giunse ad Iskendèr l’acerba

Risposta, i prenci de le sue falangi

Tutti adunò, quanti eran duci e all’armi

Avvezzi e degni di giostrar, degli anni

‘Giovani ancor, ma per scienza antichi.

Tale egli addusse contro Fur, signore

D'India remota, esercito guerriero,

Che superficie de la terra sparve,

Solo il mar si restò. Da tutte parti

Tal falange d’'eroi sospinse il prence

Per quella via, ch'ei sol detto tu avresti

Andar monarca de la terra. Monti

E mari invase ed inaccesse vie,

E spegnevasi ardor della battaglia

De’ prodi in cor. Del camminar sì lungo

Ebbe stanchezza la falange greca,

Del camminar per quella via dirotta

E difficile ed erta; e allor che giunse

Ad una stazion tutta de’ forti

L'’inclita schiera, in folla al greco sire

Ei vennero correndo e fean tai detti:


<pb n="5.580"/>
— 580 —

Signor di Grecia, condottier di Cina,
Quest’'ampia terra le tue molte schiere
Sostener più non può! D'India signore,
Non cerca Fur teco la guerra, e il sire
Di Cina non la vuol, non la domanda
Il monarca di Sind. A che, pertanto,
Disperdere e disfar quest'ampio esercito
Per una terra che valor non porta,

Per un tristo sentier? Non vediam noi

Che incolume ci resti un palafreno

In tante squadre, sovra cui si possa

Con belligero ardor tentar la pugna.
Davver! che se ritorna da tal guerra
Questo esercito ancor, non troveranno

Genti a cavallo o a piè del ritornarsi

La via dischiusa! Che se noi vincenti
Fummo in sino a tal dì sovra nemica
Gente dovunque, or però innanzi a noi.
Stanno soltanto e mari e monti, e ancora

A sazietà della sua dolce vita

Di noi non venne alcun. Deh! nostra gloria
In ignominia non voltar, signore,

Chè a contrastar con acque e con montagne
Nessun discese mai. — Di lor parole

Ebbe corruccio Sikendèr. Nel petto

Alto disdegno ne accogliendo e tutti

I lor disegni scompigliando, disse:

Di forti che superba hanno la fronte,
Davver! che son coteste le parole
Più degne! Ma in Irania ecco! giugnemmo
Da confine di Grecia e in ogni parte
Campi vedemmo, anche giardini, ed uno
Su cento greci eroi non cadde ucciso)!
Nè moltè per la via, ma scarse e poche
Furon le spese. In potestà di voi
Or son d'Irania le città, ma quale


<pb n="5.581"/>


— 581 —

Cosa è miglior di ciò che voi sappiate
Chiedere a Dio? Male già incolse a Dàra
Da’ servi suoi, nè misero o ferito
Alcun di voi si vide ancor. Frattanto,
Senza di voi procederò per questa
Lontana via, fin che del tristo drago
Gol piede il cor calpesterò. Vedrete,
Vedrete voi che di Fur dal travaglio
Non mi sciorrò d'oggi in avanti mai
«Con battaglie o tripudi; e allor che indietro
Da lui mi tornerò, scenderò in Grecia
E l’ampia terra in poter mio ben tosto
Ridurrò col valor. M’è Iddio propizio
Ed alleato, è dell’Irania meco
L'inclito stuolo, nè vogl’io che alcuno
Alleato mi sia di gente greca.

Poi che mostrò pel dir delle sue schiere
Tanto corruccio il greco re, la gente
Si volse a dimandar perdono a lui,
E disse: Qui siam noi del greco sire
Gli schiavi addetti, nè calchiam la terra
Fuor che per voglia di lui sol. Battaglia
Anche farem se il palafreno cade,
E a piedi ne la mischia entrerem noi
Arditamente. Che se mai la terra
Si farà lago per il sangue nostro,
E colme diverran pei nostri corpi
Le valli intorno, mai non fia che alcuno,
Della pugna nel dì, vegga rivolte
Le nostre spalle, orribile battaglia
Darne dovesse il ciel, darne le rupi
Della montagna. Servi siam; comando
A te si spetta, e se corruccio prendi,
È quest'anima nostra a te devota.

Sikendèr come udì queste parole,
Pose principio di novella pugna


<pb n="5.582"/>
— 582 —

In nuova foggia. Degli Irani ei scelse

Centomila gagliardi, ed essi tutti

Avean armi da guerra, e dietro a quelli

Pose di Grecia i condottier, d’usberghi

Tutti vestiti, battaglieri eroi

Veracemente, e andavano frattanto

Quarantamila cavalieri esperti

Dietro agl’Irani. Vennero da tergo

A questi poi d'Egitto i cavalieri,

Conquistatori de la terra, avvezzi

Egizi ferri ad impugnar. Ma intanto

Dodicimila eroi di pugne amanti,

Famosi tutti, il greco re prescelse,

Egizi e Greci cavalieri, e Berberi

Pur anco, degni assai, con un esercito

Che li seguia, perchè diretro a tanta

Accolta schiera in monte s’elevassero |

Valli e pianure per gli uccisi in guerra.

Anche uno stuolo seco addusse il prence

Di sacerdoti e d’indovini esperti,

D'incliti saggi, e furono sessanta,

Atti a cercar de le guerresche pugne

La sorte in campo. Ma re Fur che intese

Che esercito venia, di pugna un loco

Ampio si scelse e là, nella pianura,

Ogni sua schiera si raccolse. Parve

Elevarsi in un monte allora allora

La terra, tanti s'adunaron quivi

Elefanti guerrieri, e a quattro miglia

Le schiere si stendean. Da tergo i prodi,

E gli elefanti all'ordine ch'è primo.
Della terra al signor vennero d'India

Esploratori e dissero: Gli assalti

Molti degli elefanti! Ei sperderanno

Fino a due miglia i palafreni. Incontro

Andar non oserà chi è cavaliero,


<pb n="5.583"/>
— 583 —

Nè, s’egli andrà, di ritornar per lui
Modo alcuno sarà, chè più del cielo

Le proboscidi lor levansi in alto,

E dall’alto del ciel sì gli protegge

Di Saturno la stella. — Un elefante

Ki dipinsero allor sovra una carta

E agli occhi la mostràr di quel gagliardo,
Avido di poter. Fe’ cenno il sire

Che un elefante innanzi a lui di cera
Facessero di Grecia i sapienti,

E disse poi: Frattanto, oh! chi di voi
Espediente in suo consiglio eletto
Contro a ciò troverà? — Si assiser tutti
I saggi insieme e per diversa via
Espediente a ricercar sì diero

Fin che un'accolta il greco re adunava
Di fabbri industri, quali e duci e capi
Di lor famiglia si dicean. Di Grecia,

Di Persia eran cotesti, eran d'Egitto,
Quaranta volte trenta e più d’assai
Veracemente. Di fulgido ferro

Un destriero formàr, di ferro ancora
Un cavaliero, e la sua sella ancora
Era di ferro. Le giunture attorno

Con chiovi e striscie ricucìr di rame,
E il palafreno riluceane, e il corpo
Del cavaliero. Sopra rote il trassero
Innanzi là le schiere de l’esercito,

E ne riempiîr di nafta nereggiante

Il ventre cavo. Sikendèr quell’opra
Vide e n’ebbe piacer, sì che buon frutto
A’ saggi ella apportò, poscia fe’ cenno
Che più di mille assai si componessero
Cavalieri e cavalli in duro ferro.

Oh! chi mai vide esercito di ferro

Con gli occhi suoi, bruni cavalli e bai,


<pb n="5.584"/>
— 584 —

Pomellati e rossicci? Ecco! del mese
AI terminar, fu l’opera compiuta

E di lor cura gli artefici intenti
Andaron sciolti. Fu condotto allora

Il ferreo stuol su le volgenti rote,
Che sol di cavalieri, entro la mischia
Usi a calare, somiglianza avea.

VII. Battaglia e morte di Far.

(Ed. Cale. p. 1808-1310).

Principe Sikendèr come giugnea
Vicino a Fur, e questo e quell’esercito
Da lungi rimirò. Levossi grido
D'ambe le parti e polvere di guerra
Sorse per l’aria, e s'avanzàr, bramosi
Di fiero assalto, questi prodi e quelli.
Allor dentro a’ cavalli e in quella nafta
Il fuoco si destò ; levàr la fronte
Tutti di Fur i valorosi, e intanto
Rapido il fuoco ad incendiar correa
La negra nafta che sgorgava accesa
Dal ferreo stuolo, e gli elefanti, allora
Che la fuga vedean de’ lor campioni,
Rapidamente s’avanzàr dal loco
Con quanti seco avean. Ma poi che il fuoco
Repente a le proboscidi s’apprese
E dell’orride belve i guardiani
Attoniti restàr, tutta si volse
D’India la gente in ampia fuga e seco
Gli elefanti ne andàr stizzosi e fieri,
Alta levando la cervice. Corse,

Come bufera impetilosa e ratta,
Principe Sikendèr dietro a quell’ampia


<pb n="5.585"/>
— 585 —

Nemica schiera, e il ciel di color fosco
Si fe’ d'un tratto e loco ai valorosi
Per giostrar non restò. Ma co' suoi Greci
Tutti in un gruppo giù discese allora
Fra due montagne il re, che amò sua gloria,
E in ogni loco per la via dirotta
Sploratori mandò, le sue falangi
Per custodir dalla nemica gente.

Come poi si mostrò di questo sole
In orîente la corona fulgida,
Quando già risplendea la terra intorno
Qual è cristallo candido e lucente,
Di trombe uno squillar, di tibie agresti
Uno strepito fiero e d’oricalchi
Un suono orrendo si levò. Già questa |
Schiera con quella a contrastar s'apprestano
E sollevano al ciel fino a le nubi
L'aste lucenti; ma fra l'una e l’altra
Fila nemica Sikendèr discende,
Stretto nel pugno un greco brando. Ratto
Ei manda a Fur un cavalier che invito
Gli rechi e da lontan sì gli favelli:

« Venne Iskendèr dinanzi a’ prodi suoi
E si cerca una via per rimirarti
Nella presenza. Ei parlerà con teco
E ascolterà le tue parole, e fede
Anche darà se tu favelli giusto ».

Principe d’India, Fur, come Vintese,
Ratto si mosse e dal suo medio loco
Discese a corsa innanzi da l’esercito,
E Sikendèr incominciò: Due genti,
Famoso eroe, per diuturna pugna
Qui sono affrante; e già le fiere agresti
Cibano de’ caduti le cervella
E l’ossa ne calpesta intorno sparte
De’ palafreni la ferrata zampa.


<pb n="5.586"/>
— 586 —

Ma due guerrieri qui siam noi, gagliardi

E giovinetti, in favellar maestri,

E con mente d’eroi. Deh! perchè adunque

Di nostre genti è destinata parte

La morte in campo o il ritornarsi in fuga

Dalla battaglia, ben che in vita? Ai fianchi

L’armi stringiam, suvvia! Fiero un assalto

Qui si desti per noi, da che n'è forza

Che un pur di noi si rechi in poter suo

Quest’'ampia terra. Qual di noi vincente

Di fortuna sarà, corona e seggio

Tocchi per sempre e questi eroi governi.
Fur, che del greco le parole udia,

Scelse con lui con molta festa e gioia

‘Aspra tenzone. Forte ei si vedea

Nella persona qual leon montano,

Qual fero serpe sotto a lui balzava

Un palafreno, e Sikendèr sottile

Cavalier si vedeva alla persona

Quale un calamo esil, d'armi leggiero,

Con un gramo destrier. Dissegli allora:
Questo è costume e questa è legge! Noi,

Senza armigeri qui, combatteremo.
Presero allor con la robusta mano

Due ferri aguzzi e incominciàr tenzone

Fra le due schiere. Ma quel corpo immane,

Qual d’elefante furioso in giostra,

Quando vide Iskendèr (come un gran monte

Fur avea sotto un palafreno e in pugno

Indica spada quale un serpe intorto),

Di lui meravigliò subitamente

Nel primo assalto e si crucciò nel core

Per la dolce sua vita. Fi però in alto

La persona levò, nel tristo campo

La pugna a sostener col suo nemico,

Fin che da sezzo a le contrarie schiere


<pb n="5.587"/>
— 587 —

Grido improvviso si levò. Di doglia

Il cor s'empiea, per la voce improvvisa,

A prence Fur, ed ei rivolse il core,

Gli occhi e gli orecchi a quella parte. Allora

Uscì dal nembo de la negra polve

Alto levata Sikendèr con impeto

Qual di tempesta, e disferrò con quella

Acuta spada al principe sovrano

Un fiero colpo. La cervice e il capo

E il collo gli squarciò, sì che dall’alto

Cadde sul suol la misera persona.
Fieramente levossi all'alto cielo

De’ greci eroi la fronte e i valorosi

Ratto e a l'istante s'avanzàr. Si avea

Principe Sikendèr un gran timballo

Di cuoio leonin, di cui lo strepito

Alte le nubi superava; allora

Di quel timpano il suon fiero levossi

E si levò squillar di trombe e il suolo

Parve di ferro e l’aria telra e oscura

Come d’ebano scheggia. In simil guisa

Anche d'India gli eroi che aman gli assalti,

Ferocemente s'avanzàr, lasciando

Ben poco spazio; ma dal tristo campo

Venne tal voce: Eroi devoti al giusto,

D'India gloria ed onor, giace la testa

Di Fur al suolo ed è squarciata e rotta

La sua grande persona. Oh! perchè adunque

Si combatte per voi questa battaglia

D'acute spade e perchè qui s’indugia?

Qual era Fur è -Sikendèr per voi

Veracemente, e da lui vuolsi omai

Chieder pugne o conviti. — E d'India allora

Vennero i prodi e s’accordàr ne’ detti

Onesti e veri, chè miràr nel sangue

E nel limo di Fur divelto il capo


<pb n="5.588"/>
— 588 —

E tutta aperta la real persona.
Dal greco brando. Gran lamento sorse
Da l’esercito allor; gittaron tutti
L'armi di guerra e pieni al cor d’affanno
Vennero al greco re, venner con molte
Voci di duolo, con la polve al capo;
Ma Sikendèr l’armi rendea de’ forti
E rispondea parole acconce e oneste.

Se Fur, dicea, qui giace estinto, al duolo
Abbandonar non è bello per voi
Il mesto core. Più d’assai farovvi
Liete accoglienze, discacciando a prova
Dal vostro cor doglia e paura. Intanto
I tesori di Fur tutti raccolti
Io spartirò, chè sacro e inviolato
A questi prodi miei di sue fatiche
Sempre il frutto sarà. Ma gl’Indi tutti
Opulenti farò, studio ponendo
Per ch'io beati di corona e seggio
Anche li faccia. — Da quel loco ei venne
Di Fur al trono, e pieno il cor si avea
Di lutto e di dolor, pieno pur anco
Di gioia e di piacer. — Tale è costume
Di nostra vita ch'è sì breve. Incolume
Ella non soffre che tu resti mai
Al loco tuo. Ma tu, quel che hai, ti godi,
Non porlo a parte. Che se hai cure e stenti,
Perchè ad altri lasciar ciò che raduni?

Ma su quel trono il greco re due lune
Rimase, e tutti alle sue schiere accolte
I tesori spartì. V’era un gagliardo,
D'India un eroe di nobil sangue, e il nome
N’era Sevùrg. A lui quel regal seggio
Iskendèr affidò. Monete, ei disse,
In alcun tempo non celar, ma dona,
E ti godendo qual per te s’aduna


<pb n="5.589"/>
— 589 —

Frutto giocondo, in questo serto e in questo
Seggio real, pel nostro viver gramo,
Il piacer tuo non collocar, chè un tempo
E Sikendèr, è Fur che regna in altra
Stagion talvolta, e son dolori e sdegni
Oggi, e dimani son tripudi e feste.

A’ prodi suoi donò monete assai,
Quell'ampia region tutta adornando.

VIII. Visita di Sikender alla Kaaba.

(Ed. Calc. p. 1310-1312).

Come fu sciolta da bisogni e cure
Gente di Grecia e non lunga si volse
Su lei stagione, entrò sgomento in core
Di Sikendèr per tanta sua grandezza
E forte in cor necessità gli venne
Alla Kàaba d’andar pellegrinando.

All’alba, un dì, di timpani fragore
Levossi ratto e l’aer limpido e terso,
Come pupilla di superbo augello,
Fecesi allor. Per l’aste molte e tanti
Vessilli in drappo di lucente seta,
Parve che intorno violetti e rossì ‘

E di giallo colore astri splendessero
Veracemente. Sikendèr frattanto

AI loco sacro discendea, ma tristi
Eran questi per lui, gioiosi quelli,
Fra la sua gente. Con tesori andava,
Con diadema imperial, venendo
D'Ibrahim santo a contemplar la casa.

Sacra una casa aveasi eretta un giorno
Ibrahìm in que’ lochi, aspra fatica
Sopportando. Chiamolla il suo signore


<pb n="5.590"/>
— 590 —

Beyt-e-Haràm in arabica lingua,

E perfetto è il sentier che tu .vi trovi,

Per levarti all'Eterno. E Iddio sua Casa,

Per santità che in essa alberga, solo

Volle chiamarla, ed ivi a sè raccoglie

Chi adorarlo desìa. Pur, non di case,

Non di loco a posar, non di conforto,

Non di delizie e non di cibo, Iddio

Rancura sente ch'è signor del mondo;

E quel loco è l’ostel d'adorazione

Fin che sarà; vi si rammenta Iddio

Da ogni fedel che vi discende e adora.
Ma Sikendèr, conquistator del mondo,

Venne per Kadisì fino alla terra

Ch’è in Persia, di Cihrèm; come poi giunse

Al figlio di Kotèyb, Nasr animoso,

Da cui gloria ed onor la Mecca avea,

Di lui novella, il principe ei si mosse

Ad incontrar con armigeri duci,

Con forti cavalier, l’aste vibranti;

E ratto un cavalier, nell'ora appunto,

A Sikendèr correndo venne, uscito

Di Mecca, e disse: Per la via famoso

Avanza un prence, nè da te richiede

Corona o genti, non regal tesoro;

Ma d’Ismall profeta egli è nepote

Sì veramente, d’Ismaìl che prole

Fu d'Ibrahìm di lieta sorte. — Allora

Che a Sikendèr ne la presenza ei giunse,

Lieto l’accolse ed orrevole grado

Sikendèr gli assegnò. Gioì di lui

Nasr animoso; la sua stirpe ei disse

E dall’intimo suo tutti disciolse

Gli alti secreti. Diègli allor risposta

Principe Sikendèr: Signor che rechi

Integro core e giusto a me favelli,


<pb n="5.591"/>

— 591 —

Qual, mi rispondi, è principe sovrano

In cotesta tribù, se te pur togli,

O fortunato, o accetto a Dio? — Del mondo

O reggitor, dissegli Nasr, in questi

Lochi è prence Khozàa. Quando migrava

Ismail da la terra, avido giunse

Di conquistar da’ suoi deserti campi

Improvviso Kahtàn. Con un esercito

Grande, infinito, fieri colpi avvezzo

Di spade a dispensar, prese costui

Del Yemèn le città con ingiustizia,

E molti in mezzo a noi, scevri di colpa,

Furono uccisi. La propizia sorte

Di nostra casa, allor, precipitava.

Egli però non piacque a Dio, chè tosto

Nemica a lui di questo ciel superno

Si fe’ la volontà. Quand’egli in polve

Si ritornò, Khozàa sorvenne e seco

Menò rancura, opere ingiuste ed ansie

E sgomenti di cor. La santa Casa

Fino al Yemèn così nel poter suo

Ora si sta, d'Egitto alla marina

Le sue reti egli avventa. Oh! ma -dilunga

Da via ch'è dritta, e da pensier ch'è giusto,

La mente sua, nè d’opere leggiadre

Memoria ei serba in cor. Le genti nostre

Ei regge in suo poter, sì che di doglia

La stirpe d’Ismail crucciasi in core.
Sikendèr come udì quelle parole

Di Nasr antico, qual trovò del seme

Di Khozàa per que’ lochi, a morte ei trasse,

Trasse dai capi le cotenne, e vivo

Nessun lasciò di lor nemici, niuno

Degli amici che avean, ma tolse a’ rei

D'Hegiàz e di Yemèn fiorenti i campi

Col consiglio e con l’arte e con la forza


<pb n="5.592"/>
— 592 —

D’uomini armati, ed elevò la stirpe
Di profeta Ismail, quelli cercando
Che di regia possanza erano degni.
Indi sen venne a piè fino a la santa
Casa di Dio, sì che n'andàr beati
I figli tutti d’Ismail. Spargea
Monete d’oro il tesorier del sire
Ad ogni passo che il signor di Grecia
Fea per que’ lochi, e quando l’alte soglie
Del castello ei toccò, auree monete
‘ Ei diè a Nasr e un tesoro. Ecco, si fea
Ricco il tapino ed opulento il misero
Che del frutto vivea di suo lavoro!

IX. Spedizione di Sikender contro l'Egitto.

(Ed. Calc. p. 1812-1818).

Ma da que’ lochi rapido le schiere
Menò Iskendèr. Discese in Giùddah e quivi
A lungo ei non restò, ma fe’ precetto
De’ suoi prodi a ciascun che navicelli
S'apprestasse e galee. Così quel grande,

. Bramoso di poter, con le sue squadre
Camminatrici, verso Egitto i passi

Volse da Giùddah. Era Kebtùn sovrano
In suol d'Egitto e l’esercito suo
‘Forte avanzava ogni pensier. Ma quando
Intese ei sì che de la santa Casa

Pel sentiero venìa con molto vampo

E molto ardir, conquistator del mondo,
L’invitto greco, incontro a lui ne andava
Con un ampio drappel di suoi guerrieri,
Con trono e serto e giovinetti paggiì,

E di monete con sportelle. Ratto


<pb n="5.593"/>
— 593 —

Principe Sikendèr di là vederlo
Ebbe gioia nel cor, sì che svanirono
Parole di nemici all’aure intorno
Subitamente, ed egli un anno quivi,
In Egitto, restò, fin che riposo
Ebbero insieme e principe e guerrieri.
In Andalusia era una donna allora
Preposta a governar, saggia ed accorta,
Con esercito immenso, e di possanza
Bramosa, e liberal, Keydàfeh il nome
Di costei veramente; e gloria in terra
E compimento di sue voglie ell’ebbe
Per bontà vera. De’ gagliardi suoi
Ella trascelse un cavalier, pittore,
Qual dipingea le immagini d’altrui
Somiglianti e veraci. Or va, gli disse,
A principe Iskendèr. Tu non farai
Di questa terra nè di me pur anco
Un sol ricordo, ma contempla il sire,
Con penetranti gli occhi tuoi, qual sia
Nella presenza e nell’altezza e al loco
Ove in trono egli posa, indi una immagine
Fammi di lui dal capo al piè con quello
Color ch'egli ha, col volto suo verace,
Con la statura e il portamento suo.
Il pittor che la udì, balzò in arcioni
E di tal donna per comando attorno
Si cinse i fianchi ed in Egitto scese,
Qual rapido corrier, da l’Andalusia
Per andarne al signor di Grecia illustre,
Sikendèr valoroso. E quando il vide
Alto sul trono, e quando in su gli arcioni
Al culmo eretto, nitide si prese
Carte di Cina e seste e vi dipinse,
Qual era veramente, una figura
Di Sikendèr, indi partì veloce.

Firpusi, V. 38


<pb n="5.594"/>
— 594 —

Ma Keydàfeh che il volto contemplava
Di Sikendèr, si fe’ pensosa. Accanto
A sè il ripose e trasse dal profondo
Petto un sospiro e così disse: Il mondo
Sotto al suo piede calcherà costui
E il vincerà con le battaglie sue,
Co’ suoi retti consigli, e quale ineontro
Gli muoverà per far battaglia, angusto
Il viver suo ritroverà alla terra.

A Kebtùn fe’ dimando e così disse
Un giorno Sikendèr: Chi è mai nel mondo
Pari a Keydàfeh? — O re, Kebtùn rispose,
Pari a costei non è monarca in terra.
Dell’esercito suo niun qui conosce
Il novero, se pur fra’ libri suoi
Molto non cerca, e per tesori ed inclita
Grandezza ancor, per nobile costume,
Per dolci atti e virtù, retto consiglio
E detti onesti, non vedrai chi pari
Le sia pel mondo. Una città pur anco,
Tutta di pietre, ella si fe’, qual mai
Agreste belva non potrà di mano
Rapirle a forza. Sovra il suol si stende
La sua lunghezza a parasanghe quattro
E n'è l'ampiezza in tal misura; e forse
Dir tu potresti che non è confine
A’ suoi tesori; ancor, nuove alla terra
Non son le cose che di ciò si contano.

X. Lettere di Sikender e di Keydfféh.
(Eà. Calc. p. 1313-1814).
Da quel memore prence allor che udìa

Queste parole Sikendèr, fe’ cenno


<pb n="5.595"/>
— 595 —

Che innanzi a lui d'epistole uno scriba

Venisse ratto. Scrissero una epistola

Sovra serico foglio (ed essa in nome

Di Sikendèr venia, conquistatore

Di città, vincitor di belve agresti)

A quella saggia, di cui alto il nome

Per grandezza di lei saliva in terra,

Keydàfeh illustre. A_ Dio, signor del sole,

Dator di luce a questo ciel rotante

Ed a la bianca luna, e di giustizia

Dispensator sovrano e di grandezza

A chi gli è caro, donator, sia lode!

Il trono tuo, dicea quel foglio, noi

Non ti chiediam precipitosi. Noi

La gloria tua già computammo in core;

Ond’è che tosto che appo te recato

Questo foglio sarà, sarà che luce

Tutta rivesta la tua mente fosca,

Sì che tu mandi tuo tributo e tue

Offerte a me. Ben sai che non hai possa

A me di contro. Ma sarà prudenza,

Accortezza sarà, vigor del core

E intatta fede in te. Che se tu in questo

Meni vampo o scalpor, nulla vedrai

Fuor che mutarsi la tua sorte lieta

Subitamente; e se ti prendi norma

E da Dàra e da Fur, vedi! che d’uopo

Di maestro non hai che sia lontano.
Come lo scritto fu dall’aure lievi

Terso ed asciutto, posero a quel foglio

Un suggello con muschio, e in via discese

Rapido il messaggier per irne a quella

Inclita donna imperatrice. E allora

Che quel foglio leggea Keydàfeh accorta,

Forte stupì de le parole sue

E rispondendo fe’ sue laudi a Dio


<pb n="5.596"/>
— 596 —

Primieramente, creator sovrano

Di questa terra. Ei pose in alto questo
Rotante cielo e vi fe’ loco al male

E al bene ancor dei miseri mortali.

Ei sì davvero vincitor ti rese

Di Fur in India e di que’ forti ancora
Celebrati del Sind, ancor di Dàra,

E però la tua mente altera e folle

In tal vittoria diventò su quelli
Famosi prenci, usi a vibrar la spada.
Or me tu poni a lor medesmo grado
E su la fronte per la tua vittoria
Altra corona por ti vuoi. Davvero!
Che più di quelli dignità reale

E grandezza mi vanto e armate genti
E imperial tesor, per ch'io mi presti
Al comandar d’un greco sire e tema
Di sue minacce e mi confonda! Mille
E mille sono, alle mie porte, ardite
Schiere d’armati, ed ogni schiera eletta
Ha un prence a condottier. Che sio qui aduno
Tutti i sudditi miei, loco non resta

In questa terra ad albergar; se poi
Da’miei confini prorompendo in armi
Escon le genti mie, real tesoro

Trova ogni duce a conquistarsi. Tante
Parole stolte a che gittando vai,

Chè sol per Dàra ti se’ fatto ardito

E cinguettiero? — Pose al foglio suo
D'oro un suggello, ed un corrier, qual nembo
Ratto e veloce, per la via sospinse.


<pb n="5.597"/>
— 597 —

XI. Presa della rocca di re Feryàn.

(Eà. Calc. p. 1314-1316).

Sikendèr, come letto ebbe. quel foglio,
Le trombe fe’ squillar, le sue falangi
Subitamente via menò. Per quella
Remota via trenta giornate ei scese
Camminando veloce, in fin che giunse
A quel confin con le sue genti. Quivi,
Feryàn di nome, era un sovrano e avea
Tesori e squadre, e il suo comando attorno
Si propagava in ogni parte. Avea
Superba una città con armi e arnesi,
Dì cui le mura a superar volando
Le gru non aggiugnean. Colà menava
Principe Sikendèr le genti sue
Quel castello a espugnar, di cui su l’alto
Dell’alte mura spaziose e forti
Passar poteva un cavalier. Fe’ cenno
Perchè màngani quivi e catapulte
E baliste recassero i guerrieri,

Ed ei la rocca in sette dì prendea
Forte e superba, e penetrava ancora
Con le sue genti valorose in quella
Vinta città; ma tosto che v'entrava,
Ei fe’ comando che nessun spargesse
Nemico sangue. Di Keydàfeh allora
Stanza un figlio si avea tra quelle mura,
Genero di Feryàn, che sì nel core
Compiacenza ne avea. Data la figlia,
L'inclita figlia sua, qual dolce sposa
Gli avea quel sire, e !a corona sua
Per favor di Keydàfeh in alto assai


<pb n="5.598"/>
— 598 —

Era salita da quel dì. Ma il nome
Keyderùsh era del novello sposo,
E Feryàn, per amor, tutto il suo core
Avea riposto in lui, porgeagli ascolto,
Gli occhi ponea su lui. Ma ne l'assalto
Era caduto del castello il prence,
Ch'egli dal ciel che ratto volge, questa
Sorte toccò. V’era un guerrier, che nome
Avea Shehrghir, e la donzella e il suo
Giovane sposo, dopo il fiero assalto,
Eran venuti in mano sua captivi.
Conobbe Sikendèr chi costui fosse
Veracemente e fe’ pensier qual mai
Era difesa al tristo caso. Allora
Fi comandò che innanzi a lui venisse
Un de’ ministri suoi; seggio gli diede,
Regal comando e imperial corona.
Nitakùn di quel savio ed avveduto
Era l'inclito nome, e saggi ei dava
I suoi consigli e suo comando attorno
Ampio si distendea. Così gli disse
Il prence allora: Giovinetta sposa
Altri or or ti addurrà nella presenza,
Ma tu soffri ch'io qui nome ti dia
Di Sikendèr, di Feylakùs rampollo.
Sul trono imperial t’assidi intanto,
Qual de’ regi è costume, e allor che innanzi
A te verrò qual servo a’ fianchi accinto,
Segno farai che i carnefici crudi
Via da le spalle a Keyderùsh la testa
Recidano col brando. A chieder grazia
Innanzi io ti verrò, sembiante umile
A te mostrando. Libera tu allora
Quest’aula renderai dalla importuna
Folla raccolta, e poi che le preghiere
Più e più ripeterò, tu farai grazia.


<pb n="5.599"/>
— 599 —

A fiero duol fu l’anima congiunta
Del ministro fedel, ch’ei non sapea
Qual mistero si fosse. Or qui si vuole,
Dissegli 'l1 re dell'ampia terra ancora,

Che tal secreto ascoso resti. Ratto

A la presenza tua qual messaggiero

Tu mi richiama a favellar con meco
Un cotal poco di Keydàfeh, e poi

Con dieci cavalier lieto m'’invia

Con tal precetto: « Or va! porta un mio foglio
E pronta reca la risposta ». Ancora
Keyderùsh mi farai compagno in via,
Ma tutte gli nascondi e con gran cura .
Queste parole. — Or sì farò, gli disse
Allora Nitakùn, studio ponendo

In quest’arte così, per tuo comando.

Al primo albor, quando le sue saette
Trasse quest’almo sol, mentre spara
Tetra la notte per timor di lui,

Si assise Nitakùn, rosse le gote

Per la vergogna, gonfio il cor d’affanno

E di rancura, su quel trono eccelso,

Ed Iskendèr, le reni cinte, innanzi
Vennegli allor. Dell’arti sue dischiusa
Tenea la via, ma rinserrata avea

L'aula del trono. Come poi quel figlio

Di Keydàfeh e piangente e prigioniero
Shehrghìr gli addusse (e v’era anche la sposa
Vaga e leggiadra, e ne tenea la destra
Nella sua mano il giovinetto sposo),
Precipitoso Nitakùn, Chi è mai,

Gridò, costui? Deh! perchè mai gli è forza
Di affanno lagrimar? — Così rispose:

Fa senno, cavalier, ch’io sono il figlio,
Keyderùsh, di Keydaàfeh, e non ho donna
Fuori di questa ch’è leggiadra figlia


<pb n="5.600"/>
— 600 —

Di re Feryàn, qual si celò pur sempre
Delle mie stanze dietro ai veli. Andai
Per ch’io potessi alle sue case addurla
E custodir quanto l’anima mia.

Ma, prigioniero, in potestà venuto

Di Shehrghir qui son io, colpito all’alma
Da l’avverso destin, ferito al corpo

Da stral nemico. — Le parole sue
Come udì Nitakùn, piena d’affanno
Senti la mente e pieno il cor di doglia.
Pur s’adirava e a’ manigoldi suoi

Fea tal comando: Qui si vuol che ingoi
Cotesti due dell'ampia terra il seno.
Così, com’è costui ne’ ceppi suoi,

Con la sua donna, la cervice altera
Via gli troncate con tagliente ferro
Temprato in India. — Ma Iskendèr venia
Baciando il suolo e fea tai detti: Sire
Di greco sangue imperial, se doni

Il sangue a me dei giovinetti, il capo
Io fra tua gente leverò superbo.

Deh! perchè mai degl’innocenti il capo
Recider vuoi per tua vendetta? Iddio
Non l’avrà caro in te! — Dissegli allora
Di vigil core Nitakùn: Davvero!

Che tu sciogliesti da vicina morte
Cotesti due! — Rapidamente poi

Si volse e disse: O Keyderùsh, la testa
Così tu salvi che già già divisa

Da tue spalle parea. Ma sì costui

Che ti salvò, con te mandar voglio,
Per ch’ei favelli di ben molte cose

E varie assai con la tua madre. E s'ella
Offerte invierà con suo tributo,

Cosa egregia sarà, perchè più mai

Per tal bisogna con dolor la gente


<pb n="5.601"/>
— 601 —

A ferirsi non aggia. Or tu di questo

Nobil ministro mio t’abbi la cura,

Per ch'ei favelli o d'armi o di tripudi

Con la regina. Tu fara’ per lui

Quanto ei fece per te con voglia onesta,
Chè il cor del saggio in compensar chi bene
Oprò per lui, sollecito si muove.
Quand'’egli poi da l’inclita regina

Risposta avrà per questo foglio, allora

Tu con studio ed amor pel suo sentiero

Il riconduci a me. — Deh! che il mio core,
Keyderùsh rispondea, gli occhi e gli orecchi
Da lui non leverò! Qual la mia vita i
Io l'avrò caro, chè da lui la sposa

Ebbi e la vita e il soggiorno alla terra.

XII. Andata di Sikender dalla regina.

(Ed. Cale. p. 1316-1821).

Dieci famosi eroi scelse quel sire
Che amò sua gloria, ed eran d’uopo a lui,
Di greca gente. Consentian con lui
In tutte cose i dieci eroi, nel core
Il suo secreto custodian. Frattanto,
Lor dicea Sikendèr, lungo la via
Per altro nome voi non mi chiamate
Fuorchè per Nitakùn. — Andava innanzi
Rapido Keyderùsh, ma intenti in lui
Gli occhi teneva Sikendèr costante
E gli orecchi tendea. Quale una vampa
Veloce il suo destrier spronava il sire,
Fin che un gran monte l’ampio stuol toccava,
Di cui le rupi fulgidi cristalli
Eran davver. Crescean sovr’esso ovunque


<pb n="5.602"/>
— 602 —

Alberi d'ogni sorta e avean lor frutti,

Ed erbe si vedean per la montagna

Folte e virenti. Da quel monte ei scesero,

Per l’aspro calle camminando, in quella

Ampia contrada ove sua stanza avea

La regal donna. Come poi novella

Ebbe del figlio suo Keydàfeh accorta,

Porse l’orecchio, per quel figlio suo,

Ampio ed intento, e sì gli venne incontro

Con molte squadre, con eroi famosi

D’inclita sorte. Ma non tosto vide

Della sua madre l’amoroso figlio

Da lungi il volto, che discese a piedi

E omaggio le prestò. Ch’ei ritornasse

Alto in arcioni fe’ comando a lui

Keydàfeh allora, e in via con lui si pose,

Nella sua man stringendone la mano.
Allora Keyderùsh ciò ch'egli vide,

Ciò ch’egli udì, le raccontò, le gote

Pallide ancora, e quale di sventura

Parte incoglieva la città munita

Di re Feryàn, sì che nessuna traccia

Di regal serto e di regal tesoro, —

E di corona e d’armigere genti,

Rimasta là non era. Oh! ma costui,

Aggiunse poscia, che con noi sen viene,

Mi liberò con la diletta sposa

Da Sikendèr, di Feylakùs rampollo;

Se no, che alla cervice mi colpissero

Comandava quel tristo e dentro al fuoco

Ardesser poi questa persona. Intanto

Ciò ch'egli vuol, tu gli concedi, o madre,

Con molta cura, e per ciò ch’ei dimanda,

Ogni impromessa tua non romper seco.
Keydàfeh, come udì queste parole

Dal figlio suo, tutto agitarsi il core


<pb n="5.603"/>
— 603 —

Senti per fiero duol. Fe' invito al messo
Dal suo ostello regal, de’ prenci al seggio
Il volle assiso e gli fe’ inchieste assai

E carezze pur anco; indi un'’eletta
Stanza assegnògli di gran pregio e vari
E molti cibi gl’inviò, tappeti

E vestimenta. Soggiornò la notte

In quel loco Iskendèr, e al primo albore
Venne alla reggia, a le dimande attento, .
Di quell’inclita donna. Ivi gli alzavano
Presti i valletti le cortine e lui

Nella corte real, sul palafreno,

Festosi introducean. Com'egli vide

Seder Keydàfeh su l’eburneo trono

(Ella in turchesi ed in rubini fulgidi
Avea sul capo il diadema; intesta
Vedeasi d’or la tunica cinese

Ch’ella portava, e molti eranle innanzi
Valletti in piè; di lei splendean le gote
Come quest’almo sol; reggeanle il trono
Alte colonne di cristallo, ed onici
Legate in or splendean sul petto a lei,
Sopra la veste, e su la veste ancora
Molte eran fitte preziose gemme;

Le ancelle sue collane ed orecchini
Avean lucenti e stavanle dinanzi
Raccolte e in piè come in giardin di rose
Aurifulgente), Sikendèr di tanto
Meravigliossi e nell'intimo core

Iddio santo invocò molte fiate.

Il greco Imperator vedea quel trono,

E ben parea che nulla Irania e Grecia
Valessero per lui, sì che dinanzi

Alla regina egli baciò la terra

Qual è costume d’uom cortese. Intanto
Il mirava Keydàfeh ed accoglienze


<pb n="5.604"/>
— 604 —

Oneste anche gli fea con molte inchieste,

E il fea posar. Come poi ratto scese

Questo fulgido sol dalla serena

Volta celeste e trapassò quell'ora

In che soglionsi accòr dentro la reggia

Estranie genti, d’apprestar le mense,

Di valletti cercar con suoni e canti

E vino ancor, fe’ cenno la regina.
Posero allora in una stanza eletta

Deschi di quercia, e v'eran d’auro i chiodi,

N’era d’avorio ogni disegno. Quivi

Di varie dapi un'infinita copia

Fu allor recata, e vino anche fu apposto

Ratto che i cibi fùr consunti. Posero

Lanci d’oro e d’argento, e in pria nel nome

Di Keydàfeh bevean gli ospiti accolti ;

Ma la regina in delibar quel vino

Più e più sovra Iskendèr fermi tenea

Gli sguardi intenti. Al tesorier si volse

Alfine e disse: Quel lucente foglio

Deh! tu mi reca ov'è dipinta ad arte

L'immagine soave ad ogni core.

Recala innanzi a me qual veramente

Ella si sta, ma la tua man sovr' essa

Precipitoso non cacciar. — Recavala

Il tesoriero e la ponea dinanzi

A la sua donna, ed ella che vedea,

Gli occhi volgeva a Sikendèr più assai

D’ogni misura. Oh sì! con molto studio

Ella guardava Sikendèr nel volto

E differirne da l’immagin sua

Il volto non vedea, sì che ben tosto

Il greco Imperator esser costui

Ella scoverse, principe sovrano

Di quell’inclito stuol, di sè medesmo

Fattosi messaggiero, arditamente


<pb n="5.605"/>
— 605 —

Di lei venuto al popolo. O signore
Che tuo comando stendi attorno, disse,
Vieni ed annunzia qual ti diè messaggio
Principe Sikendèr! — Così rispose:

In mezzo a' prenci suoi così mi disse
Il re del mondo: « Questi detti miei
A Keydàfeh dirai d'integro core:
« In questa vita nulla cercherai
Che giustizia non sia. Vedi che mai
Tu non ritorca alteramente il capo
Dal mio voler, ma vigile ed accorta
Il patto mio ti custodisci. Allora
Che tu facessi, nel cor tuo, ribelle
A me un pensiero, esercito cotale
Io menerei che ten dorrebbe il core.
Io struggerei le tue falangi e tutto
Arderei negl'incendi il regno tuo
Subitamente. Eppur, di tua saggezza
Segni vid’io, però non m'’affrettai
Teco a far guerra, chè prudenza e antica
Verecondia è appo te, sen va sicura
Ogni tua gente pel consiglio tuo
Molto sottile. Ed or, se non rifuggi
Dal dar tributo e donativi, e tosto
Che non hai forza contro a me, conosci,
Per contrastar, nulla da me vedrai
Fuor che giustizia e nobile atto, appena
Che da ingiusto pensier, dalla menzogna
E dalla frode tu rivolga il capo ».

Keydàfeh che l’udì, n’ebbe disdegno
Veramente nel cor, ma ben s'avvide
Che nullo era per lei, fuor che tacersi,
Valevole difesa. Ella rispose:

Or tu riprendi, o messaggier, la via
Della tua stanza e con gli amici tuoi
Là ti riposa. A te darem dimani


<pb n="5.606"/>
— 606 —

Degna risposta allor che torni, acconcio
Consiglio porgerem quando rivieni.
Alle sue stanze Sikendèr tornava
E sua difesa ad apprestar si fea
Tutta la notte. Ma poichè sul monte
La lucerna del dì fulgida apparve
E il monte e il piano qual lucente drappo
Di seta si mostràr, scese alla reggia
Principe Sikendèr ridente il labbro,
Ma tetro il core per affanno. Vide
Il maggiordomo il regal messo e inchieste
Anche gli fe’, poi l’introdusse a quella
Donna regnante. Di straniere genti
Piena quell’aula Sikendèr vedea,
Vedea che una magion tutta a cristalli
Era la casa di tal donna. Quivi
Eran corniole e fulgidi smeraldi
In vaghi fregi, e v’erano fra mezzo
Gemme reali ancor; legni di sandalo
E d’aloè copriano il suolo; d’onice -
E di turchesi le colonne intorno.
Del loco ameno Sikendèr stupia,
Stupia di tal grandezza e maestade,
Stupia di tal poter. Deh! si dicea,
Qual loco è questo ad abitar! Non vede
Tempio simil chi ne’ delùbri accolto
A Dio si prostra! — Eppur, con fiero incesso,
Innanzi ei venne a la regina, e un seggio
A piè del trono gli apprestàr solleciti
I valletti. Oh! perchè, dicea Keydàfeh,
Attonito ti mostri in questo albergo,
Messaggier Nitakùn?® Forse che tale
Non è dimora in greco suol, se tanto
Per questa terra mia ti meravigli?
Sikendér le dicea: Donna regale,
Non dispregiar la tua dimora. Il tuo


<pb n="5.607"/>
— 607 —

Inclito capo alto sovrasta a tutti
Prenci d’Irania, e miniera di gemme
È questa che ti cinge ampia marina.
Rise Keydàfeh di cotesto, e allegro
Si fe’ il suo cor del greco a le parole;
Indi le genti sue tutte ad un tratto
Accomiatava e il messaggiero innanzi
Seder si fea. Dissegli allora: O prole
Di Feylakùs, davver! che le battaglie
Ed i banchetti e il buono stato e il reo
Cosa egual son per te! Venisti ardito
Nel mio cospetto a dimandar tributi,
Nè so davver chi ti mostrò la via.
A quegli accenti impallidi nel volto
Principe Sikendèr; l’anima sua
Di doglia si colmò, livide e smorte
Si fèr le guance. O saggia, o regal donna,
Ei le dicea, queste parole oh! mai
Non s’addicono a te! Grazia m'è questa
Di Dio nutricator se non è meco
Alcun inclito eroe, chè, s’ei recasse
Di ciò novella al mio signor, di vita
Orba farebbe questa mia persona
A un tratto il re. Ma Nitakùn son io
Veracemente, o del mondo reina;
Tu m’appella così, non già del figlio
Di Feylakùs pel nome. — Oh! dal contendere,
Keydàfeh rispondea, sbriga il tuo labbro,
Chè Sikendèr sei tu. Che se vedrai
L’immagin tua con gli occhi tuoi, da queste
Frodi cessando, anche quest’ira tua
Non mi farai palese. — E recò intanto
E il foglio in seta pose innanzi a lui,
Sul qual dipinta al core accetta e grata
Era l’immagin sua. Che se alcun moto
Esser potea nella figura, certo
° Ella non era che Iskendèr sovrano.


<pb n="5.608"/>
— 608 —

Co' denti si mordea le labbra allora

Dolente Sikendèr. Qual negra notte

A mezzo il corso parvegli la chiara

Luce del dì, sì ch’ei gridò: Non sia,

Non sia giammai che senza un ferro ascoso

Vada pel mondo alcun! — Se sovra al petto,

Quale un pendaglio, innanzi a me.tu avessi,

Ella disse, un pugnal, forza nel core

Tu non avresti, nè t’avresti aita

Da un brando acuto, non un loco aperto

A contrastar, non alla fuga un varco.
L'uom che per suo valor desia del mondo

La signoria, gridò Iskendèr, la strada

Evitar mai non dee del suo periglio,

Chè grande in terra non si fa l’uom vile.

Deh! s'io m’avessi l’armi qui, di sangue

Si muterebbe in un dolente mare

Questa dimora, e te pur anco, o donna,

Ferirei di mia mano o il petto mio

Mi squarcierei dinanzi al mio nemico.
Rise Keydàfeh di cotesto, rise

Di sue parole impetilose e altere

E di suo ardir, poi disse: Inclito prence

Pari a leon, non sollevar cotanto

Per ardire che hai tu, cotesta fronte,

Chè Fur d’India signore oh! non cadea

Per tuo regio poter, non veramente

Dàra, progenie di Daràb, non quelli

Eroi di Sind. Caduta era la sorte

D’esti monarchi de la terra, e parte

Avevi tu da le superne stelle

D'essi migliore. Tu frattanto altero

Così ti festi per valor che mostri,

Sol perchè vincitor di questa terra

Fosti e del fato. Eppur, da Dio dovresti

Riconoscere in cor cotesta grazia


<pb n="5.609"/>
— 609 —

Ed onorarlo fin che resti in vita.

Anche dicesti : « Ogni scienza umana

Io possiedo quaggiù »; non però veggo
Che veridica sia la tua parola.

Deh! qual prezzo con sè la tua scienza
Recasi mai, se tu medesmo sceso

D'un drago sei dentro a le fauci? Vedi?
Di te facendo un messaggier, ti appresti
La benda funeral con le tue mani

Di giovinezza ai lieti di! Ma legge

Non è per me, non è costume, spargere
Invano il sangue e scender follemente
Con re sovrani a contrastar. Chè quando
Nell’opre sue si fa gagliardo un prence
E pietà sente per giustizia, è saggio.
Sappi che qual spargea sangue di prenci,
Ebbesi poi, nel tempo di sua vita
Estremo, il fuoco eterno. E tu frattanto
Tranquillo sti, tornati allegro, e tosto
Che tornato sarai, diverso e nuovo
Costume prendi in operar. Ti guarda
Che tu non venga per messaggi mai,
Chè anche la polve del calpesto suolo

Sa che Iskendèr sei tu, ned io di tanti
Principi alteri ben conosco il nome

Di cui pur sempre qualche indizio certo
Del volto anche non abbia; e quale è questa,
È l’immagine lor dipinta in seta,

Da me riposta presso a tal ch'è memore
E l'ha in custodia. Opinion d’astrologi

È a me svelata su coteste immagini,

Se tranquilla degg’io viverne a prova

O timorosa. Ma quel prence accorto

Che fa grazia e perdona, è celebrato

Dal tempo che sussegue, innanzi a donne
E ad uomini pur anco. Or io col nome
Frapusi, V. 39


<pb n="5.610"/>
— 610 —

Di Nitakùn ti chiamerò frattanto

Che qui sarai; però, da me lontano

Io seder ti farò, sì che nessuno

Il tuo secreto non conosca e il tuo

Nome non oda, non la voce tua.

Anche di qui t'invierò dipoi

Con doni eletti a la tua terra. Intanto

Ben sarà che tu mostri alto consiglio

Per questo patto, che a’ miei dolci figli,

A me pur anco, a’ miei congiunti e a questa

Mia diletta città, nemico o avverso

Unqua non sarai tu, che in ogni loco:

Fuor che a te pari non vorrai chiamarmi.
Sikendèr che ascoltò queste parole,

Ben s’allegrava e libero e disciolto

Andò dal suo timor, dal suo pensiero

Della morte vicina. Un sacramento

Per Dio signor, di Cristo per la fede,

Pel brando pronunciò: Fino a quel giorno

Che sarà la tua terra e la tua reggia,

Fin che saranno i figli tuoi co’ prenci

A te congiunti, nulla a te che giusto

Ed onesto non sia, farò costante,

Di frodi ogni pensier da me scacciando

E di menzogna. — Come tutto il sacro

Giuro fu detto, Questo mio consiglio,

Dicea Keydàfeh, a te celar non deggio.

Sappi che il figlio mio, Tinùsh gagliardo,

Di mia prudenza e de’ consigli miei

Poco si cura. Un malaccorto invero

Egli è, genero a Fur, nè ch'egli mai

Vegga da lungi o da vicin che un solo

Tu se’ con Iskendèr, o che del core

Vero amico gli sei, fia che succeda.

Ma ben per Fur estinto aspra vendetta

Prender vorrà, traendo su la terra


<pb n="5.611"/>


Questa volta del ciel nel fiero assalto
Dell’armi sue. Ma tu ritorna intanto
Lieto e securo al tuo soggiorno e in core
Non ripensar di nostra vita ai mali.
Andava Sikendèr, ma il core avea
Turgido e grosso, chè pur anco il saggio
Della morte ha timor. Nè per Keydàfeh
Ei le ciglia aggrottò, nè tolse il core
Da precetto di lei. Stette la notte,
E alla regina al primo albor sen venne
Dalle sue stanze. Assisa è ne la reggia.
Quella donna d'eroi, cinta a l’intorno . -
Da fastelli di fiori. In quella casa
In oro ed in avorio intorno e ovunque .
Eran figure, e su quell’or diverse ci
Eran gemme lucenti. Innanzi a lei
Era un fastello che di eletto muschio
Spargea fragranze, ed erano i suoi figli,
Nobili e pronti, innanzi a lei pur anco,
Tinùsh, di palafreni incitatore,
E Keyderùsh, alle parole intenti
Di Keydàfeh regina. Il minor figlio
Alla sua madre così disse allora:
Alma regina d’inclita fortuna,
Dispensatrice di giustizia, tanto
Deh! tu farai che dalla tua presenza
Partasi lieto e satisfatto e seco
Abbia una guida Nitakùn. Nessuno
Fargli offesa dovrà, nessun l’annoveri
Fra que’ nostri nemici. Egli è, tu il sai,
Chi ravvivò questa mia vita, ed io
Penso ch'egli è l’anima mia serena.
Or io farò, disse la madre allora,
Che a maggior grado egli per me si adduca.
A Sikendèr la regal donna illustre .
Si volse e disse: Deh! tu mostra a noi


<pb n="5.612"/>
— 612 —

Dell’intimo tuo core ogni pensiero.

Deh! che favelli? qual consiglio -o0 brama

È di prence Iskendèr? che sai di quello

Signor possente e qual ministro è il suo?
Sikendèr le dicea: Donna che rechi

Alta la fronte, fu il soggiorno mio

Lungo appo te, ma Sikendèr mi disse:

« Vanne e raccogli debito tributo

Da quei confini. Che se lungo. tempo

Là rimarrai, l'esercito mio grande

Io menerò, non lascierò che intatta

Resti a Keydàfeh la sua terra antica,

Non la corona o il trono suo, non quella

Sua grandezza real, non la possanza,

Non la sua sorte, non l'alto suo grado ».

XIII. Ira di Tinfsh.

(Ed. Calc. PD. 1321-1323).

Tinùsh, come ascoltò quelle parole
Di Sikendèr, balzò subitamente
Come tempesta impetilosa e disse:

O stolto, o mentecatto, omai la gente
Non ti porrà nel novero di quelli
Ch’uomini sono! Tu non sai, non vedi
A chi ti assidi nel cospetto. Oh! innanzi
A re sovrano non sederti e tanto
Orgoglio non mostrar! Di stolto vampo
E di superbia la tua mente è piena!’
Forse dirmi ben sai chi veramente
È il tuo signor? Se maestà non fosse
Della regina qui, davver! che il capo tuo
Ti spiccherei come un acerbo frutto
Dal suo ramo natio! Ma in questa notte,


<pb n="5.613"/>
— 613 —

Per doglia che ho di Fur, tronca dal busto
Io mostrerò dinanzi a le tue schiere

La tua testa disfatta. — Un grido allora
Levò la madre contro a lui, chè fuori

Di senno andava la mente di lui,

Di contrastar bramosa. Oh! non son queste,
Disse a Tinùsh, parole sue. Cotesto

A quel che l’inviò, tu di’ soltanto!

Fe’ poi tal cenno: Fuor di qui ’} recate,
Del seggio mio lontano dal cospetto
‘Traetelo ne’ campi. — A lui si volse
Intanto e disse: O forsennato, questa
Malvagia tua natura oh! non è bello
Che tu disveli! Ei liberò dal greco
Imperatore Keyderùsh tuo frate
E qui discese a questa reggia; e tu
Così favelli con malvagia lingua
E t'arrovelli e il cor d’un’ira aggravi
A lui di contro? — Pien d'affanno e d'ira,
Con rossi gli occhi suoi per il cruccioso
Pianto del core, il giovinetto uscia. .

Keydàfeh allor secretamente disse
A principe Iskendèr: Tinùsh è stolto
Ed opera da Devo. Oh! qui non vuolsi
Ch'egli s'appigli per secreta via
A qualche inganno, ed opra indegna ordisca
E danno pensi. Ma tu hai senno ed ami
Saggezza e cerchi; vedi omai qual cosa
A te si addice qui. — Giusto è cotesto,
Rispondea Sikendèr. Ma se richiami
Prence Tinùsh, bello sarà pur anco.

La regal donna il figlio suo novella-
mente chiamava e il fea seder da presso
Al trono suo sì glorioso. Allora
Principe Sikendèr così gli disse:

Voglioso eroe, se cogliere tu vuoi


<pb n="5.614"/>
— 614 —

Del cor la brama, sèrbati tranquillo.
Su te vendetta non farò di quanto
Dicesti a me, chè le parole tue
Accoglierò quante vuoi dir; ma questo ©
Viver mio gramo da Iskendèr mi viene,
Qual è sovrano ed ha corona e trono.
In questa foggia a l’inclita regina
Ei m’inviò. « Tu chiedi, egli dicea,
Tributo a lei che gloriosa regna ». |
Ed or, quale a lui sol male improvviso
Toccar dovea da’ suoi nemici, tutto
A me toccò. Ma tu, figlio di prenci, —
Odi un mio detto, nè mostrar più mai
Disdegno contro a me, non quel selvaggio
Impeto fiero, ch’io pur son dolente
E gramo per colui, sì che nel core
Di trucidarlo fèi disegno. In mano
Sikendèr ti darò; ne andrà di lui
Libero il mondo, e libero pur- anco,
Io messaggier, ne andrò. Contezza ancora .
Del mio secreto non hai tu, non certo
Del mio pensier che a ben si volge. Intanto,
In questo giorno, la risposta a lui
Riferirò, nobil consiglio e onesto
Anche darò al mio prence. Indi, se prenderne
. In questa man potrò la destra e addurlo
A te dal loco suo doveegli alberga,
E sì farò che di sua gente alcuno
Seco non sia, nè tu vedrai la sua
Spada lucente, non il trono o il serto,
Di questo regno tuo qual mi darai
Eletta parte in ricompensa? quale
Segno a me farai tu di gradimento
Per quest'opera amica? — In questi detti
Tinùsh che l’ascoltò, fece risposta:

Le tue parole udii, nè qui fa d’uopo


<pb n="5.615"/>
— 615 —

Che l'impresa s’indugi. Ove tu in atto
Quanto prometti recherai, ponendo

A ciò l'industria tua, retto consiglio
In ciò adoprando, eletti, incliti doni
Io ti farò, sportelle di monete

Del mio tesoro e quanta vi si accoglie
Regal dovizia, e palafreni ed uomini
Fedeli al prence. Animo grato ancora
Ti serberò, chè vincitor del mondo
Sarai tu solo e d’opere leggiadre
Conoscitor. Tu mi sarai nel regno
Nobile consiglier, de’ miei tesori

In questa terra vigile custode.

Dal loco ove sedea levossi allora
Principe Sikendèr, nella sua mano
Strinse la mano di colui, quel patto
A confermar. Deh! qual farai, chiedea
Tinùsh allora, in questa che tu ordisci
Trama novella, di: magia, d’incanto
Valevol prova? — Allor che dal cospetto
Io mi torrò de la regina, ei disse,
D’uopo sarà che tu con me discenda
Pel lontano sentier. Mille con teco
Cavalieri addurrai di tue falangi,
Incliti in guerra e celebrati. Vidi
Una foresta a un loco de la via.
Quivi in agguato co’ guerrieri tuoi
Io ‘ti porrò, mentr’ io nella presenza
Verrò di Sikendèr, ti precedendo,
Quella mente di lui trista e nemica
Investigando, e gli dirò: « SÌ ricchi
Doni t’invia la nobile regina,

Che d’ora in poi non cura, non pensiero
Di ciò ch'è d’uopo, ti farai. Il figlio

Di tal donna regal, Tinùsh di nome,

Il saluto e il messaggio a te ne reca,


<pb n="5.616"/>
— 616 —

Prence famoso. Tale è il messo, e intanto
Ei dice e afferma che fra tanti armigeri
Ei non osa avanzar fino al cospetto
Del greco Imperator. Che se tu pensi
D'andarne, o re, co’ sacerdoti tuoi, -
Co’ saggi tuoi, di Tinùsh nel cospetto,
Ratto ch’ei ti vedrà, le ricche offerte,
. Vari tesori suoi splendidi e ornati,
Al tuo piè recherà. Chè, senza esercito
Vedendoti così, verrà sollecito.
Ma se tornarsi ei vuol, schiusa è la via ».
Quando Iskendèr le accorte mie parole
Per poco ascolti, ei dell'inganno mio,
Dell’arti mie, non si darà pensiero
E all'ombra scenderà sotto a le -piante
Della foresta a dimandarti il serto
E il soglio tuo regal. Giragli attorno
Allora tu con gli armigeri tuoi,
Sì che pace t’avrai da’ mutamenti
Della instabil fortuna. E sarà questa
La mia vendetta, e il fin d’ogni tua brama
Questo sarà, perchè s’aderga in alto
Il nome tuo per stella amica. Ratto
Che tu preso l’avrai, vedi -ch'io tosto
Sarò tua cosa, del comando tuo
Io custode sarò, chè allor soltanto
Camminerà l'impresa mia più cara
E luce avrassi ogni mia trama ordita,
Rapidamente. Ma tu intanto reca,
Reca di qui tuoi molti doni e servi
E palafreni con superbi ornati.

Gioì Tinuùsh che l’ascoltava intento,
E si brandi, qual agile cipresso,
Della persona. Speme, ei rispondea,
Ho qui nel cor che a Sikendèr si volga
In tenebroso il chiaro dì, ch’ei cada


<pb n="5.617"/>
— 617 —

Ne’ lacci miei con repentino caso

Pel sangue ch'’ei versò per l’ampia terra,

Quando uccidea gli eroi di Sind e il figlio

Di Daràb infelice e l’anirnoso —

Fur che superba ergea la fronte in India.
Ma Keydàfeh che udia quelle parole

Di Sikendéèr, quell’arte sua scoverse

E per gli occhi e pel cor. Ne rise alquanto

Nascostamente e de la veste sotto

Al lembo alzato si celò le labbra

D'un color di corallo. Andava intanto

Prence Iskendèr dal suo cospetto e l’alma,

Torbida e fosca, piena avea di cure.

XIV. Patto d’alleanza tra Keydafeh
e Sikender.

(Ed. Calc. p. 1824-1827).

Ei si cercava in quella notte lunga
Di salvezza la via. Ma quando il sole
Drappo spiegò di rilucente seta
Levando al monte i suoi vessilli d’oro,
Quando il vel della notte oscuro e tetro
Giù declinava, Sikendèr sen venne
Alla regina ed il valletto chiese
Dell’aula imperial. Quale è costume,
Lui fe’ d’arcioni scendere il valletto,

E il nobile signor, che amò sua gloria,
Della donna regal venne al cospetto.

Liberarono allor d'ogni più estrano
Tosto quell’aula e il greco messaggiero
Le menarono innanzi. Allor ch’ei vide
Seder Keydàfeh su quell’alto seggio,
Incominciò: Deh! sempre al tuo consiglio


<pb n="5.618"/>
— 618 —

Vada congiunta di Giove la stella

Amica e lieta! Per la fè di Cristo,

Pel. suo giusto precetto, e per l'Eterno

Ch'è in testimonio su la lingua mia,.

Sì, sì, per Dio, per la fè della Croce

Inclita, eccelsa, per quest'alma mia,

Pel capo mio di principe sovrano,

De’ sacerdoti per la cinta .e il Santo

Spirito animator, giuro che mai

D'oggi in avanti questa terra antica

Dell’Andalusia non vedrà il mio volto,

Ned io vi manderò per guerra farvi

Esercito nemico. Arti non belle

Più mai non userò, quali sian desse;

Ai dolci figli tuoi, donna regale,

Danno alcun non farò, nè farò cenno

Che altri lo faccia, ed io medesmo cura

Di non farlo porrò. L'anima mia

Impegno qui nella tua fè, chè in nulla

Io cercherò che violenza tocchi

A te per mano mia. Chi t'è alleato,

Fratello mio sarà; questo tuo seggio

Mi sarà in loco de la santa Groce.
Notò Keydàfeh il sacro giuramento,

Notò di Sikendèr l’aperto core

E il giusto patto, e l’aula del suo trono

D'oro tutta abbelli, pose là innanzi

Ornamenti di Cina. Ella fe’ invito.

A’ prenci suoi di fortunata stella,

E tutti ad uno ad un feceli assisi

In troni d’oro. I figli suoi diletti -

Addusse poi co’ nobili congiunti

E i consanguinei suoi, poscia, Fia bello,

Dicea, che tanto nel dolor non viva

Ciascun di noi su questa terra, e d’uopo

D’uopo non è che da mutar del fato



<pb n="5.619"/>
— 619 —

Guerra in sorte a me tocchi. Oh! di tesori
Saziarsi non vuol, s'anche la volta
Crollar facesse da l’eterne basi,
Principe Sikendèr, ch’ei vuole e chiede
La guerra a noi per far tesori. Eppure
Valor non hanno per sì lungo cruccio
I tesori del mondo! Oh! ma frattanto
Io già mi penso che la guerra seco
Far non dovrem, non spingerem le cure
Per possesso di regno. Anzi, una saggia
Risposta gli darem. Leviamo in alto.
Quel regal capo, ma doniamgli intanto
Saggio consiglio. Che se poi la guerra
Ei chiede ancor dopo il consiglio mio
Nè si dà cura d’esta mia possanza,
Non della dignità, così vogl’io.
Muovergli incontro con armate schiere,
Che il sole in cielo con la bianca luna
Avrà pietà di lui. Ma nessun danno
Egli s'avrà da questa prova, e forse.
Amicizia sarà che duri ancora
Fra me, fra lui. Che dite voi frattanto?
Qual rendete risposta? Un buon consiglio |
Datemi voi ne la faccenda grave.
Levarono la fronte i prenci tutti
E alla regina dier risposta. Dissero:
Alma regina d’inclito consiglio,
Dispensatrice di giustizia, alcuno
Non ricorda quaggiù prence che regni,
A te simil! Nulla tu parli a noi |
Che il meglio anche non sia. Beata appieno
Quella città che principe si vanta.
Quale sei tu! Ma se ritorna amico
Il greco sire a te, qual cosa mai
Più assai di questa disiar potria
L’uom sapiente? Non avranno offesa


<pb n="5.620"/>
— 620 —

I tuoi tesori per tal via. Non valgono,

Non valgono però tutti del mondo

I tesori il tuo cruccio. Or, se regnante,

Quale Iskendèr, che vien di Grecia e tutta

La superficie della terra in lago

Volge di sangue, con eletti doni

Dalla tua reggia si ritorna e nulla .

Tutte del mondo le dovizie estima, ‘

“Davver! che nulla vediam noi di pace

Cosa miglior! Non è saggio colui

Che cerca e chiede perigliosa guerra.
Ma di que’ saggi e insiem de’ sacerdoti

D'integro core, accetti a lei, gli accenti

Come ascoltò la regal donna, aperse

De’ tesori le porte e la corona

Recò del padre suo con il monile

E con le armille. Una corona ell’era

Di cui per la città, per quella terra,

Valor non conoscea nato mortale

In tante gemme ch’ella avea. Cotesto

Prezzo non ha, dicea Keydàfeh al messo,

Nè che altri una corona a questa eguale

Possegga, mai sarà. Ma poi che vidi

Principe Sikendèr d’esta reale

Corona degno, quale un dolce figlio

L'elessi con amor. — Di ben settanta

Parti ell'avea composto un alto seggio

{Chi scioglierlo potea, d'amica stella

Era protetto), e le sue parti inteste

Erano in foggia tutta vaga; ad arte

Congiunte insiem le commessure, e quella

Parte inferior de’ piedi suoi di serpi

Teste scolpite avea. Niun di sue gemme

Sapea valor, ma v'’eran quattrocento

Gemme reali e fulgidi rubini

Per un novero egual. D'essì ciascuno




<pb n="5.621"/>
— 621 —

A due oncie salia nel giusto peso,

Ad un chicco simil nella sua tinta

Di un bel pomo granato. Anche adornavano
Quattrocento smeraldi il trono illustre,
Nel lor verde color simili a quello
Arco intatto del ciel. Più di quaranta
Erano i carchi de le vesti splendide
Sovra i cammelli, chè ne’ doni suoi
Come l’onda del mar di donna è il core.
Di zanne d'elefanti eranvi ancora
Cinquecento frammenti. Oh! ma non zanne
Eran coteste, chè lunghezza aveano

Qual di più miglia, Ella v’addusse ancora
D'agresti pardi che chiamar si sogliono
Di Barberia, ben quattrocento pelli,
Dono sovrano, e mille di cerbiatti
Conciati cuoi di varie tinte, in varie
Striscie disposte in ogni parte, e ancora
Cento cani aggiugnea, rapaci e forti,
Rapidi al corso, come freccia alata,

Per monti e campi. Bufali dugento
Addusse poi, quali spingeansi innanzi

I suoi valletti; e quattrocento ancora
Incliti seggi vi recò, di seta

E di broccati ricoperti intorno,

Fatto il sedile d'un compatto legno
D’ebano antico. Ma ben altri quattro-
cento eran troni ancor d’un verde legno
Composti d’aloè, da cui parea

Prender sua luce nella tinta d’oro
Quest'almo sole. Mille spade ancora
D'indica tempra e fulgidi trafieri

Ella fe’ cenno di recar con molti
Guerreschi arnesi. Anche adducean dall’ampia
Palestra con raccolte suppellettili

Cento destrieri di gran prezzo, adorni .


<pb n="5.622"/>
— 622 —
Di lor fulgide barde, e caschi ed élmi
Dugento e mille. La regina allora
‘Così fe’ cenno al tesorier: Tu intanto
Non t’arrestar, ma questi doni eletti
A Nitakùn fa di contar, ch'ei tosto
Partasi al primo albor gli comandando.

Quando sul monte sollevò l'aurora
I suoi vessilli e la plaga del cielo,
Azzurra in pria, si fe’ qual d’un colore
Di canfora lucente, -allor che verde
Si fe’ terra @ di color di resina
L'alte montagne, di timballi un fremito
Si levò da la reggia. Alto balzava
In arcioni Iskendèr, pel suo ritorno
Bramoso di commiato. I prodi suoi
Ordinavasi intanto in ampia fila
Battagliero Tinùsh, dalle sue stanze
. Di Keydàfeh la reggia ei penetrava
E le dicea: T'abbi un saluto, o madre!
Fin che il mondo sara vitale ordito,
‘Tu la trama ne sii. — Di cotal guisa,
Da questa a quella stazion, sen vennero
Per quell’aspro sentier fin ch'elli giunsero
Dell'armi al campo, ov’eran gli steccati
Dell’inclito signor, congiunto a sorte
Lieta e beata, Sikendèr. Le ricche
Suppellettili sue nella foresta
Depose allora Sikendèr, laddove
Eran acque scorrenti e alcune piante,
E si volse a Tinùsh: Qui ti riposa,
E riposato che sarai, ti prendi
In man la coppa. Andrò frattanto e quello
Ch'io già promisi, a te farò, consiglio
Nobile e retto adoperando. — Allora
A’ suoi recinti Sikendèr tornava,
E l’esercito suo balzava ratto


<pb n="5.623"/>
— 623 —

Dal loco ov’era. Per novella gioia

Levàr le grida e al prence di ritorno

Il regal serto apparecchiàr, chè speme

Più non avea quell'inclito drappello

. Pel nobile signor, che amò sua gloria. —

Deh! chi sapea che rimirarne il volto

Doveano ancor ? — Ma que' raccolti prodi,

Piena la lingua di benedizioni,

Chinàr la fronte al suol d'un moto istesso.
Il greco Imperator fe’ scelta allora

Di mille greci eroi famosi in armi

Tra l’esercito suo, che avean corazze,

Clave dal capo di giovenca. Vennero

Cotesti eroi di pugne amanti, e ratto

A. quella selva intorno ei si ordinarono

Con loro armi guerriere. Un grido allora

Mandò prence Iskendèr: Deh! vecchio amico,

Inevitabil voglia di contrasti,

Qui, venir ti dovrebbe! — Al loco suo

Tremò Tinùsh e pentimento ‘egli ebbe

Di suo consiglio e di sua astuzia, e disse:
Re che hai mente sovrana, oh! meglio assai

E sceglier lodi che rimprocci! Eppure

Questa non era l'impromessa tua

Con la :mia madre. Non dicesti forse :

‘ « Dalla giustizia non andrò lontano? »

Or tu, come facesti al fratel mio,

A Keyderùsh, grandezza adopra meco,

Industria poni alla giustizia tua!
Rispondea Sikendèr: Oh! perchè mai

Così ti smaghi, giovinetto prence,

In cosa grave tanto? E star tu déi

Di me securo, nè albergar nel core

Timor dèi tu, chè niun di tua famiglia

Andrà offeso per me. Dal patto mio .

Fatto a Keydàfeh, no, non mi diparto,

Chè non è buono il re che i patti infrange.


<pb n="5.624"/>
— 624 —

Scese Tinùsh dal suo destriero al suolo
Subitamente e diede un pianto e un bacio
Su la terra stampò. Nella sua mano
La man gli prese de la terra il sire
In quella guisa che già detto avea,

Quel suo patto fermando. Oh! di cotesto,
Disse, non darti alcuna cura, e pace
Ridona all'alma tua, ch'io veramente

Di vendetta desio non ho nel core

A te di contro. Quando in aureo trono
Alta sedea la madre tua, la mano

Posi nella tua mano e dissi allora
Veracemente: « Nella mano tua

La man porrò del principe sovrano
Dell'ampia terra in questa guisa ». Or, ecco!
Del patto mio compiesi il giorno! Bella
“Non vien parola incresciosa e acerba
Da un re quaggiù. Ma Sikendèr son io
E tale era a quel dì. Vedi che tutti
Apertamente i casì miei ti dissi;

E Keydàfeh in quel dì, che di tal sire
Nella tua destra stavasi la mano,
Chiaramente sapea. — Fe’ cenno allora
Il greco prence a' suoi valletti e disse:

Troni recate sotto a queste piante
Che spargon fiori. — E comandò che apposte
Fosser le mense e musici e cantori
Si chiedessero e vino. In bel desio,
Letiziando e giubilando, quivi .

Stetter que’ grandi fin che molta gioia
Loro ebbe infuso il rubicondo vino;

E allora Sikendèr fece una vesta
Degna di prence apparecchiar, di grecì
Panni e cinesi e pehlévici ancora,

E fe’ un dono a Tinùsh; oro ed argento
Tra’ suoi compagni dispensò, cinture


<pb n="5.625"/>
— 625 —

Ed elmi a qual n’era più degno, e poi
Così disse a Tinùsh: Non indugiarti

In questo loco. È remota la selva,

Nè questo è il loco tuo. Vanne, dirai

“A Keydàfeh così: « Donna d’antico

Senno e virtù, regina in terra, vigile

Del core e di consigli donatrice,

Fin ch’io viva quaggiù, serberò intatta
Ver te la fede, chè quest'alma mia
Dell’amor verso a te già tutta è colma! ».

XV. Andata al paese dei Brahmani.

(Ed. Calc. p. 1327-1330).

Ma da que’ lochi Sikendèr ritrasse
L'ampio esercito suo; correndo ei scese.
De’ Brahmani alla terra, e disioso
Era di ricercar dell’opre antiche
Da quegli asceti una parola. Allora
Ch' ebber novella di cotal disegno
Del greco sire i Brahmani astinenti,
Ch’egli adducea per quella via le schiere,
Discesero dal monte e s’adunarono
A tale annunzio in ampio stuolo, pii
E penitenti. Scrissero da saggi
Un'epistola acconcia a quell’illustre
Principe Sikendèr, di sacerdoti
Inclito capo, e di quel foglio a sommo
Erano auguri di regnanti e voti
A Dio signor su quell’augusto capo
Del re del mondo: Eternamente vinca
Il greco sire con real possanza,

Con incremento e con saggezza! — Sire
Inclito e forte, elli aggiugnean, ti diede
Fixpusi, V. 40


<pb n="5.626"/>
— 626 —

Quest'ampia terra a governar l’Eterno.
Ma qual disegno è il tuo per questi lochi
Quali non han valor, gramo soggiorno
De’ fedeli di Dio? Se per dovizie
È tua venuta, che scemò tuo senno
Entro la mente tua non dubbio segno
Saria cotesto. Qui da noi virtude
Soltanto alberga e pazienza, e piena
D'una pace tranquilla è l’alma nostra
Per cotesta virtù. Rapir non puossi
La pazienza a noi, nè male incoglie
Ad altri mai per virtù vera. Intanto
Qui non vedrai che una povera greggia
Di vesti ignuda, qua e colà dispersa
Nei dì nevosi. Che se tu qui a lungo
Farai soggiorno, oh sì davver? che d’uopo
Di semi d'erbe avrai per saziarti!

A Sikendèr andava il messo, e ai lombi
Recava un cinto di secche radici
D’erbe campestri, e Sikendèr che vide
Quel foglio e il messaggier, d’oprar giustizia,
Senza offesa d’alcun, prescelse in core.
Al loco ov’era, le falangi sue
Tutte lasciò, ma per la via discese
Co’ suoi savi di Grecia. I penitenti
Che dell’opra del sire ebbero annunzio,
Vennero tutti per la via dirotta
Ad incontrarlo e cose vili e poche
Recarono con sè, quali avean elli,
Chè presso a lor non erano tesori,
Non colti campi o messi. Ad alte voci
Gridavan elli insiem benedizioni
A lui, monarca di saper sovrano,
Della terra signor. Mirò que’ volti
De’ Brahmani Iskendèr, ne udì le voci
Di cotal guisa. Elli erano ricurvi,


<pb n="5.627"/>
— 627 —

Nudo il piè, nudo il capo e la persona,

Esausto il corpo d'ogni frutto, ricca

Di frutti l'alma per saper verace.

D'erbe virenti li vestian le foglie

E cibavanli i semi, e lunga pace

Avean essi da feste e da banchetti

E da battaglie; per campagne e monti

Avean lor cibo, avean lor dolci sonni

E lor riposi, radunata greggia

In ogni loco senza vesti. I frutli

Li cibavano ancor di piante agresti

E semi d’erbe nate a la montagna,

E cinti elli si avean di cuoi di fiere

Intorno a’ fianchi, agresti cibi, e tristo

E debile d’attorno ogni involùcro.
Dimandava Iskendèr : Qual] parte avete

E di sonno e di cibo e di riposo

E di giorni felici e di baltaglie

E di beni quaggiù? Questo è soltanto

Balsamo eletto che ci manda il cielo

Contro al veleno della sorte. — Dissero

I sapienti: Valoroso prence,

Del mondo vincitor, di pugne e assalti

Nessun parla fra noi; di vesti o cibi

Non abbiam d'uopo, non di molli strati,

Ché, poi che nasce dalla madre sua

Nudo il mortal, che molto ei si diletti

Di vestimenta non è d'uopo. Ognuno,

Di vesti privo, al sen di questa terra

Tornar dovrassi, e di sgomento è un loco,

Di doglia e di terror. Ma noi frattanto

Abbiam la terra per giaciglio e l’etra

Di questo ciel per veste alla persona,

Come vedette in su la via che attendono

Qual sorte arrivi dal destin. Quel prence

Che ama sua gloria, per terrene cose


<pb n="5.628"/>
— 628 —

Molto s’affanna, e quell’affanno suo

E quelle cose d’un obolo solo

Valor non hanno. Quando poi da questa
Caduca vita ei si diparte, restano
Dietro da lui la sua corona e l’oro

E l'accolta dovizia. Oh! saper déi

Che il seguono soltanto in quella via
L’opre leggiadre; ma la sua grandezza
E del trono l'onor scendon sotterra!

Dimandava Iskendéèr: Quaggiù nel mondo
Son più le cose manifeste a noi
O le celate? I vivi sono o i morti
In numero ‘maggior ? Chi estinto giace
Davver ! che d'altre cose -non ha d’uopo!

Risposero que’ saggi: O re, più assai
Delle palesi computar tu déi
Le cose ascose. Che se centomila
Tu annoveri de’ morti o più d’assai,

Nobil sovrano, contro a centomila

Un vivente non è. Quegli beato

Che non fu tratto all’infernal dimora!

Ma costui ch’ è pur vivo, un dì per certo
Si morirà, chè va cotesto e lascia

A. chi sorviene la vicenda sua.

La terra o l’acqua è più d’assai, chiedea
Prence Iskendèr, mentre dall'alto il sole
Splende sovr’esse? — Al principe di Grecia
Risposero i Brahmani: È l’acqua, o sire,
Che attorno guarda il continente. — E quegli
Tornava a dimandar: Chi da’ suoi sonni
È vigilante, e chi sovra la terra
È peccator? Si muovon gli animanti
Ed i viventi son pur molti, eppure
A che sono ei quaggiù non veggon chiaro.

I Brahmani risposero : Signore
Che cerchi "1 giusto e sei d’integro core,


<pb n="5.629"/>
— 629 —

Sappi che vigilante è sol colui
Per cui grande è quaggiù piccola parte
Di terrena dovizia, e più di tutti
Peccatore è colui che per vendetta
E per desio vede scemar suo senno.
Che se costui conoscer veramente
E cerchi e vuoi, guarda te stesso in pria,
Guarda la tua persona. Ecco! t'è innanzi
Tutta la terra, e tu diresti ancora
Che t'è congiunta per amor la volta
Roteante del ciel; pur ti consigli
D'accrescere cotesto e par che addentro
L'oscura terra sviscerar tu voglia.
Nell’alma tua, d’inferno si nasconde
©Orrida brama, se però non muti
A questo dir di noi l'indole tua.
Chi è signor di nostr'alme? egli inchiedea;
Chi sempre e ovunque a male oprar ci è guida?
Ambizion ci signoreggia, dissero
I sapienti. Ell’è principio all’odio,
L'anima ell’è d'ogni peccato. — Allora
Ei dimandò d’ambizion qual fosse
Indole vera; lagrimar ci è forza
Per trista ambizion. Sono due Devi,
I saggi rispondean, maligni e tali
Che opran da lungi, ambizion procace
, E bisogno con essa. Uno ha le labbra
Per la penuria dissceccate e l’altro
Per la copia ch'egli ha, tutta la notte
Sonno non trova. Ma la sorte avversa
L'uno e l’altro colpisce. Oh! quei beato
Di cui l’alma nutrì saggezza vera!
Sikendèr come udì queste parole,
Nelle sue gote, qual del fieno greco
E il tristo fiore, diventò. Le gote
Pallide avea, di lagrime fea gli occhi


<pb n="5.630"/>
— 630 —

E gonfi e molli, e il volto in pria ridente
Mestamente contrasse. Ei però ancora,
Libero prence nelle voglie sue,

Fe’ tal dimando : Qual desio vi resta

Da parte nostra ? Li tesori miei

Ricusar non vogl’ io, nessun pensiero

Io mi darò del mio travaglio. — Allora
Un de’ saggi rispose: Inclito sire,

Della vecchiezza e della morte a noi

La porta chiudi! — Oh! con la morte, il sire

Gli rispondea, mai non ritorna all’uopo
Umana prece! A che l'aguzzo artiglio
Del fero drago d’evitar desii ?

S'anche di ferro fossi tu, da quello

Non avrai scampo, e se qui resta a lungo
Giovinetto garzon, dal dì fatale

Della vecchiezza scampo ei non ritrova.

O re, disse il Brahmano, inclito e saggio,

Sciolto nel tuo voler, signor del mondo,

Poi che sai tu che non fu mai difesa

Incontro a morte, che non è peggiore

Cosa quaggiù della vecchiezza, gloria

A che cerchi quaggiù con tal travaglio

E stoltamente avvelenato fiore

Odorando ti vai? Le tue fatiche

Dietro a te rimarranno, e il tuo travaglio

E il tuo tesoro alla nemica gente

Tu stesso lascierai. Che se per altri

Tanto affanno t'imponi, è di saggezza

Mancanza in te con sentimenti stolti.

È della morte messaggiero eletto

Il crin canuto; oh! perchè dunque tanta

Hai speme in cor del vivere lontano ?
Rispose il re di vigil cor: Se scampo

Per la grazia di Dio ebbe umil schiavo,

Anch'io per cure e per cautele assai



<pb n="5.631"/>
— 631 —
Scampo trovato avrei da' moti arcani
Della volta del ciel. Ma il sapiente
E l’uom di guerra da segnata sorte
Per cura e studio non han scampo. Quegli
Che ucciso cadde nelle mie battaglie,
Ovver se terminò la sua giornata
Per la propria sua stella, ei ne fu degno
Per sangue che versò, per dolor fiero
Che ad altri inflisse. La sua sorte alcuno,
Per vigile ch’ ei sia, fuggir non puote,
Di Dio castigo vede ognun che lascia
La via del senno. Ma qual sia confine
A decreto di Dio non trova alcuno,
Ragion non ha contro all’opre del Fato.

XVI. Andata al mare d'occidente.
(Ed. Calc. p. 1330-1332).

Molte cose ei donò, ma niun ne tolse,
Chè non era desio grande e possente
Presso que’ saggi, e senza offese o danni
Di là partì, scendendo in cotal guisa
Dell’Occidente per la via. Giugnea,

De’ Brahmani dal regno, ad una terra
Ove un mare ei trovò senza confine,
D'acque profonde. V'eran su le spiagge
Uomini assai, sì come donne al volto
Ricoperti da veli, ec andavan tutti

Con lunghe vesti, con fragranze attorno
E con tinte procaci, e lor sermone
Arabico non era e non pehlèvico,

Non di quel tempo de’ regnanti prischi,
Non turanio o cinese. Eran lor cibo
Del mare i pesci, ma non era via

Di carreggiarne a trafficar lontano.


<pb n="5.632"/>
— 632 —

Iskendèr ne stupia, sì che invocava
In greca lingua Iddio signor; ma intanto,
Ecco! dall’acque sorgere un gran monte,
Sì come il sol biondo e lucente. Ratto
Un navicello Sikendèr cercava,

Con gli occhi suoi per contemplar da presso
Quel nuovo monte; ma de’ greci savi

‘Un disse al re: Non è su le profonde
Acque un varco per te. Lascia che alcuno
Che molta parte di saggezza vanti,

Vegga quel monte in pria. — Trenta si assisero
Tra Greci e Persi dentro al navicello,

Ma la montagna era un gran pesce, fulgido
Nelle sue squame. Come accanto a lui

Fu quella schiera di gagliardi, ratto

Egli ingoiò la zattera veloce

E sotto all'onde rapido scomparve.

Di Sikendér stupian le schiere accolte
Per tal prodigio, e ognun de’ valorosi
Gridava il nome dell’Eterno. Al sire
Un sacerdote disse allor: Saggezza
Ottima cosa, e maggiore di tutti
È il sapiente su la terra. Vedi?

S' ito ne fosse il re, se dentro all’acque
Fosse perito, piena d’esti eroi
L'alma or saria d’ineffabile angoscia.

Di là trasse l’esercito, e ben tosto
Lago novello si mostrò. D'attorno
Erano canne come piante, e detto,

Detto avrestù che di platani forti
Eran tronchi. Grossezza avean di diecì
Cubiti più d'assai, quaranta cubiti
Misurava l'altezza; e v’eran case
Fatte del legno de le canne, e il suolo
Sotto al gran peso s'affondava. Intanto
Fra quelle canne soggiornar lung'ora



<pb n="5.633"/>
— 633 —

Non si potea, nè bevve alcun dell’acque

Salmastre e torbe. Come poi da quelle

Acque .il prence si tolse, ad un bel loco

Pervenne ancor, là ’ve mostrossi a lui

Ampio lago e profondo. Era la terra

Fertile intorno e pari a miel quell’acqua,

E il suol d'una fragranza intorno intorno

Olezzava di muschio. Ivi cibàrsi

I valorosi e reclinàr le membra

A un dolce sonno; ma dall’acque uscièno

Ceraste attorte, molte assai, da' boschi

Uscian scorpioni d’un color di fuoco,

E a que' dormienti si fe’ trista e grama

Ratto la vita. In ogni parte intorno

Molti prenci morîr, molti guerrieri

E molti saggi. Vennero cinghiali,

Ampio uno stuol, da questa parte, e lunghe

Avean le zanne adamantine, e poi

Venner dall'altra, forti più d'assai

Che non giovenchi, rapidi leoni,

Contro cui non avean possa o fermezza

Gli uomini in giostra. Ma gli eroi del sire

Lungi dal lago si cacciàr correndo,

Poscia gittàr nell’orrido canneto

Vindice il fuoco. Tanti de’ cinghiali

Uccisero, che angusto in un baleno

Si fe’ il varco a passar per que’ gagliardìi.
Ma il re, che aspetto avea di sol, correndo

Scese alla terra d’Abissinia. Ei vide

Bruni qual penna di corvino augello

Di quella terra gli abitanti, negri

Negli arsi volti e con lucenti gli occhi

Di lampe in guisa. Un esercito egli era

Di forti membra, vigoroso e bello,

Nudo a le spalle nudo a’ fianchi ed alto

Ne la forte persona. Allor ch’ ei videro


<pb n="5.634"/>
— 634 —

Da lungi ancor la sollevata polve
Del greco stuolo, a superar le fosche
Nubi del ciel levossi un grido. Allora
Di mille e mille eroi schiera s’accolse
Rapidamente, ‘e fosche le pupille
Si fean del greco re. Ma ratto il viso
Contro Iskendèr volgea quella masnada,
Molti uccidea de’ prodi suoi, bramosi
Di fieri assalti, chè ossa di animanti
Ella recava, d'aste in loco, e quelle
Forte a scagliar di contro alle persone
De’ nemici venia. Fe’ cenno allora
All’esercito suo quel re gagliardo
L'armi guerriere di vestir; ma nudi
Scendeano in guerra gli Abissini, in grave
Doglia discesi pel nemico esercito,
Stuol di leoni veramente; e i Greci
Ne ucciser molti, più che mille assai,
Sì che volgean le terga alla battaglia
Per fuggir gli altri. Ma pel sangue sparso
La superficie de la terra parve
Di Cina il mar veracemente, e allora
Che di quel sangue le convalli intorno
Furono intinte e la pianura, e ì morti
In cumuli dovunque si levarono,
Foglie e vilucchi sui dolenti cumuli
Furon gittati, e fe’ precetto il sire
D'appiccarvi le fiamme avide e pronte.
Come poi scese l’atra notte, intorno
Urli di lupi si levàr. Vestia
Principe Sikendèr corazza ed elmo,
Chè già innanzi venia di lupi agresti
Ampio lo stuol. D'un bufalo uguagliava
La grandezza ciascun nelle sue membra,
Ma il duce dello stuol ben più d’assai
D'un elefante era maggior, portava


<pb n="5.635"/>
De la testa sul culmo un corno aguzzo
Di color fosco. Degli eroi più illustri
Molti egli uccise, perchè molti assalti
Essi inferian, ma quei l’ampie sue terga
A dietro non volgea. L'ucciser poi

Con lor frecce mortali; oh! veramente
Quel, d’elefanti vincitor, parea

Disteso al suol di ferro una montagna!

XVII. Andata alla città dei Piedi-deboli.

(Ed. Calc. p. 1332-1883"). i

Rapido allor l’esercito traea
Da quella terra Sikendèr, di Dio
Molto invocando il nome augusto, e allora
Ch'ei giunse de’ Piè-deboli vicino,
Sollevò gli occhi ed uomini intravvide
Più che misura. Non avean destrieri,
Usberghi non avean, non clave o spade,
Ed alto era ciascun qual leon fero
Nella statura sua. Quando pervenne
Vicino a lor l’esercito guerriero,
Parve la terra a’ Piè-deboli un tratto
Coprirsi d’ombre spaventose. Un grido
Venne da lor qual di tuono che rugge,
E quei su le ginocchia in giù correndo
Venian quai Devi. A Sikendèr si volsero
Subitamente e pronte le persone
Recavano a l’assalto e il cor bramoso
D'aspra vendetta. Scendere dall'alto
Fean di sassi una pioggia in guisa orrenda,
Qual bufera autunnal che repentina
Gli alberi scuote. Ma la gente greca
Rapida s'avanzò con frecce e spade,


<pb n="5.636"/>
— 636 —

SÌ che detto avrestù cader per sempre
Il di sereno. Ma poichè rimasti

I Piè-deboli quivi erano scarsi,

Principe Sikendèr si riposava,

Indi traea l’esercito guerriero -

In altra parte, a una città scendendo

. Che confin non avea, non medio loco,
Sospinto in corsa. Ma, qual è costume,
Vennero incontro a lui gli abitatori ;
Aperto il core ei vennero da lui,

Senza dimande, senza brame, e seco
Recàr tappeti d'ogni foggia e vesti

E cibi assai. Li dimandò cortese

E fe’ carezze ed assegnò a ciascuno
Condegno grado Sikendèr; ma poi
Precetto ei fece che pel vasto piano

E servi e prenci, d'inclito valore

E di nobil destin, vaghi tappeti
Stendessero dovunque. Ecco! adornàrsi:
Monti ed arene e per quel campo attorno
Furon posti i recinti, e intorno al prence
Ebber lor stanze i valorosi. Intanto
Volgeansi a lui con sorridenti aspetti,
Qual fosse cavalier, qual di bel nome
Avido in guerra; e il greco sire alquanti
Giorni passò tra il vino e tra i banchetti,
Anche talor nel suo riposo. Quiete
Ebbesi allora da tumulti e pugne

L'oste guerriera, qual pel mondo assai

E calo e gelo avea sofferto; ed ei
Diessi a cercar d'allora in poi, da mane
E da sera così, giorno propizio

Le sue falangi a porre in via; cercava
Indizi ancor da tutte genti, e quelle

Già non volean con lui retto consiglio
Seguir parlando. Alfin, scoverse un monte,


<pb n="5.637"/>
— 637 —

La cima ne salia fra gli astri in cielo,
Qual detto avresti la rotante volta
Da sue basi scrollar. Sovra quel monte
Poca gente si stava e niun giammai
V’albergava la notte oscura e tetra.
Prence Iskendèr lor dimandò : La via
Dite qual è. Di qual guisa fa d’uopo
L’esercito menar? — Tutti a una voce
Benedissero a lui: Dell'ampia terra
Inclito sire, e qui sarebbe un varco
Per questo monte, ove passar potesse
Alcuna guida. Ma da l’altra parte
Della montagn@ sta feroce drago.
Muoiono i lupi ancor per fiera doglia
Che il velen suo produce, e veramente
Passar non ardirian queste tue squadre,
Chè tocca il cerchio de la luna il tetro
Vapor del suo velen. Dalle sue fauci
Esce ardente la fiamma e un elefante
Restasi avvinto, qual pur dentro al laccio,
Fra le setole sue. Noi cittadini
Poter non abbiam seco, onde ogni notte
Cinque giovenchi fanno d'uopo a lui
Per farsen cibo, e noi compriamli e ratto
Al monte li rechiam; con molta cura
Sì li rechiam, con molto studio ancora,
Perchè da questa parte egli non venga
Della montagna e i cittadini tutti
In ampia turba non distrugga e sperda.
Poi che fu tempo del cibar del drago,
Scelse alquanti de’ suoi l’inclito sire.
Allora ei comandò, prence che fulgido
Serto bramava, nessun cibo al serpe
Di porgere in quel dì. Poi che trascorsa
Del suo cibar fu l'ora, ecco! qual fiamma
Sopra quel monte salì ’1 drago, e ratto


<pb n="5.638"/>
— 638 —

Principe Sikendèr fe’ cenno a' suoi
D'’avventargli da l'alto una gran pioggia
Di mortifere punte. Il fero drago

Quietò alcun poco, indi attrasse con l’alito
Alquanti eroi, sì che precetto il sire,
Germe di Feylakùs, tosto fe’ allora

Di tempestar di fieri colpi intorno

E timpani e timballi. Anche una vampa
Fu quivi accesa sterminata e incendi
Destati attorno in ogni loco; e allora

Che de’ timpani al suon tutta intronava
L'ardua montagna, ebbe timor la bestia

E si ritrasse. Come poi levos$i”
Quest’almo sol del Tauro con le stelle

E da’ giardini gorgheggiar s’intese

La lodoletta del mattin, danari

Del suo tesor quel principe guerriero
Attorno sparse e cinque bei giovenchi
Menò con sè. Gli uccise tutti e a’ capi
Appesi i cuoi lasciò, per tale astuzia
Infondendo nel cor di amica gente

Un generoso ardir. Di tosco intanto

E di nafta egli empia gli estratti cuoi,
Indi rapido venne al tristo loco

Del fero drago. Anche dicean che pieni
Ei fece d’aria i cuoi, Dio rammentando
Di grazie donator. Fe’ cenno allora

Che levassero i suoi le gonfie pelli, |
Di mano in man le tramandando; e ratto.
Che il nobile signor vicino al loco
Venne del serpe, negro il vide e fosco
Qual trista nube. N'è la lingua azzurra,
Come sangue son gli occhi, e da sue fauci
Escon lingue di fuoco. Allor che i prodi

I giovenchi avventàr giù dalla cima
Ardua del monte e posero la mente


<pb n="5.639"/>
— 639 —

Intenta a ciò, sì come nembo il drago
I giovenchi afferrò, tosto che sciolti
Fùr dalla man degli animosi eroi.

Ma ratto che il gran ventre ebbesi pieno
De’ cuoi rigonfi e per le membra sue
Si sparse il tosco, quando già le viscere
Bucava il rio velen, fino al cerèbro,
Fino alle membra penetrando estreme
Vigoroso e potente, ei per il monte
E per le rupi diè la testa immane
Con duri colpi, fin che lunga intanto
Ora trascorse. Mortifere punte
Su lui scagliava l'esercito greco,

Fin ch’esanime cadde, e parve un monte,
L'orrido serpe cacciator di fiere.

Rapidi allor dal loco si partiro
I valorosi, dell’ucciso drago
Abbandonando le squarciate membra
Qual cosa vile, e i prodi suoi condusse
A un altro monte Sikendèr. La gente
Guerriera e ardita ne stupia pur anco,
E chi lunge vedea, l’immane altezza
Lontano ancora ne scopria, la cima
Come punta di spada. Era del monte
Sopra la vetta un aureo trono, lungi
Da ogni mortal, lontano da la turba,

E sedea su quel trono aurifulgente

Morto vegliardo. Maestade in lui

Ben si vedea dopo la morte ancora,

E vesti di broccato erangli sopra,

E d’ogni gemma ornato in su la fronte
Splendeagli un serto. Argento ed oro avea
Tutto all’intorno, e varco fino a lui
Schiuso non era, ma se alcun mortale

A quel monte salia per far dimande

A l’estinto vegliardo, in su quel monte,


<pb n="5.640"/>
— 640 —

Ben che senza timor, tutto tremava,
Moria, cadendo su l’infausto suolo.
Sikendèr di quel monte in su la cima
Salì correndo e rimirò l'estinto
D'oro e d’argento ricoperto, e ratto
Questa voce egli udiva: In terra, o prence,
Omai compiesti il tempo tuo. Sgombrasti
Molti troni di re, levando al cielo
Alta la fronte, conducendo a morte
Molti amici e nemici. Ora gli è tempo
Che tu deggia partir da questa terra.
S'acceser come lampa a quella voce
Del re le gote. Fi discendea dal monte,
E pieno era quel cor d’acerbo affanno.

XVIII. Andata alla città di Herùm.

(Ed. Calc. p. 1335-1339).

Con gl’incliti di Grecia ei se n’andava
Alla città ch’ Herùm si dice. In quella
Donne abitavan sole e per le porte .

A nessun uom davano accesso. Alì manco
Lato del seno come prodi ell’erano

Che aman la pugna, che veston corazza
Degli assalti nel di, ma al destro lato
Avean mammelle come donne, quale

È melagrana rubiconda e fresca

Su bianca seta. Come giunse a quella
Città d'Herùm con gl’incliti di Grecia

Il sire illustre, a giustizia conforme,

A sue leggi conforme, egli una epistola .
Scrisse così, come pur fa l’uom chiaro,
D'alto lignaggio. Su quel foglio, in alto,
Scritto era sì ch’esso vénìa dal prence


<pb n="5.641"/>
— 641 —

D'Irania e Grecia a chi regnava in quella
Città d’ Herùm famosa, e il suo principio
Era da Dio, fattor di questo cielo,

Da cui giustizia e amor, superna grazia,
Scendono in terra. Ogni mortal, dicea,
Di cui l’anima bella ha sapienza,

Che lungo il viver suo calcò le vie
Ampie del mondo, bene udì qual’opra
Quaggiù noi femmo e fin dove recammo
Di nostra potestà gl’incliti segni.

E quei che volse in altra parte il capo
Dal nostro cenno, fuor che il negro suolo
Per suo giaciglio non toccò; ned io
Voglio o desio che resti loco in terra

Di cui la vista resti a me celata

In alcun tempo. Non per trista voglia
D'’ambizion vo errando. In aspra cura

Io qui mi sto per sapienza sola.

Deh! lungi sia questa mia man possente
D'’ambizion da l’opre avare e stolte;

In ogni dì giustizia s'accompagni

A quest'anima mia! Chè s’io discendo
A vostre mura, non ho guerra vosco;
Pace ho nel core e voglia di banchetti.
Or voi, se un sapiente o un saggio avete,
Vigile, e tal che esperto sia di cifre,
Tosto che letto a voi questo mio foglio
D'alti consigli avrà, sì v’apprestate,

Qual sia di voi più valorosa e saggia,
Ad incontrarmi. Non avrete voi

Per il vostro venir danno od offesa.

Fe’ cenno allor che un sapiente greco
D’Herùm alla città recasse il foglio,
Molte gli disse ancor parole oneste
E dolci assai, ma congiunto a prudenza
Era del saggio il cor. Com’ egli giunse
Firpesi, V. 41


<pb n="5.642"/>
— 642 —

Vicino omai, di femmine ripiena

La città vide, nè un sol uom scoverse,

Ma quelle tutte uscirono in gran folla

Da l’ardue mura, scesero nel piano

Il greco ad osservar. Tulta s’accolse

Allor la gente all'epistola intorno;

Chi più saggia in consigli era in tal gente

Anche v’accorse, e poi che letto il foglio

Ebbe de la città qual era donna

Più sapiente e fu scoverto quale

Consiglio il greco re s’avesse in core,

Sedean tutte e scrivean questa risposta:
Prence ch’ eretta hai la cervice, eterno

Viver tu possa! Innanzi a noi ponemmo

Il tuo nunzio a seder, leggemmo poi

Quel foglio tuo partitamente, e in pria

Per quel che parli a noi di re possenti,

Di tua vittoria e di tue pugne antiche,

Sappi che ove tu rechi i prodi tuoi

D’Herùm a la città, non vedrai spazio

Libero in esso da ferrate zampe

Di palafreni e dal piè di fanciulle

Che aman la pugna. Sono strade e vichi

Nella nostra città più che non possa

Alcuno misurar; son diecimila

In ogni vico le fanciulle. Noi

Tutta la notte riposiam di guerra

Con le corazze, e fra tumulti ognora

Siam per insito orgoglio. In tante donne

Una sola non è che d’uno sposo

Vanto si rechi, perchè noi siam vergini,

Velate al volto. Da ogni parte intorno

Se tu ti aggiri per la nostra terra,

Un varco non vedrai se non per laghi

Profondi, e se di noi qualche fanciulla

Inclina con la mente ad uno sposo,


<pb n="5.643"/>
— 643 —

Niuna di noi mai più la vede. Un lago
D’acque profonde valicar le è d’uopo,
Sia che bello sia ’l dì, sia che dall’alto
Vento imperversi e neve. E se da lei,
Poi che un marito ella sì tolse, nasce
Una fanciulla che poi donna sia

Molle ed amante di belletti assai

E di fragranze, il loco ov’ella nasce,
Eternamente è il loco suo. Rimane
L’aure del cielo a respirar superno

Nel patrio loco. Se virile aspetto

Ha la fanciulla e reca alta la fronte,
Ratto ad Herùm ella si manda. Allora
Che da colei nasce un fanciullo, ei resta
Al loco ov'è, nè ad abitar con noi
Discende mai. Di vergini ogni notte
Ampio uno stuol di diecimila in guardia
Stassi alla riva di quell’acque fonde;

A quella poi che in giorno di battaglia
Travolge dal destrier nemico prode
Pari a leon, poniam sopra la fronte

Un aureo serto ed il suo trono in alto
Le solleviam, fino a toccar le stelle

De’ Gemini su in ciel. Davver! che sono
Trentamila appo noi prodi fanciulle,
Con orecchini e serti d’or, cliè, in giorno
D'aspra tenzone, un uom de’ prenci alteri
Nuda polve si fe’, nè tardò molto,

Per gli artigli di lei. Ma tu se’ grande
E grande è il nome tuo. Non chiuder dunque
Della tua fama a te stesso la porta,
Quando si narri che impegnasti assalto
Con donne qui, fuggisti anche disfatto
Dalla battaglia. Per cotal racconto

‘Tal onta avresti, che non fia mai vieta
Fin che il mondo sarà. Che se tu vuoi


<pb n="5.644"/>
— 644 —

Qui venirne con gl’incliti di Grecia
D'Herùm per aggirarti fra le mura,

Ove. ciò sia con generosa e giusta
Intenzion da te, nulla vedrai

Fuor che oneste accoglienze. Ove diverso,
O re, tu sii da ciò, deh! che per noi
Fra gli ordini pugnanti avrai distretta, -
Chè tante contro a te falangi armate
Addurrem noi, che ne sarà del sole ©

E della luna oscuro e tetro il viso!

Poi che al foglio real così compiuta
Fu la risposta, andò qual messaggiera
Una donna eloquente, e vesti avea
Qual di regina e diadema. Andarono
Dieci belle fanciulle in su destrieri
Giù per la via con lei. Quando poi giunse
Con incesso pomposo accanto al sire,
Alquanti egli inviò de’ prodi suoi
Ad incontrarla; ma gli porse il foglio
L’inclita donna e ripetè di quelle .

Fiere compagne sue l’alto messaggio.

. Sikendèr, come ci vide la risposta,

Un uom saggio e di cor vigile e chiaro
Trascelse ratto ed un messaggio ancora

A le donne invîò. Sempre, egli disse,

Alla mente dell’uom congiunta sia
Prudenza eletta! Ma quaggiù nel mondo,
Per quanto gira, non rimase un prence,
Su questa terra non rimase un inclito

. Nelle battaglie. Ame soggetti ei sono
Tutti all'intorno, anche se illustri e grandi
E di nobil fortuna. E a me dinanzi

Cose son pari omai del suol la polve

E la canfora eletta; una sol cosa

È a me il banchetto e la battaglia. Or dunque
lo qui non scesi a guerreggiar con donne


<pb n="5.645"/>
— 645 —

Meco recando timpani, elefanti,

E suonatori di timballi c tante

Schiere così, che il monte e la pianura

Sotto al piè de’ cavalli alto-ferrati

Restino oppressi. È mio consiglio questo

Di contemplar la città vostra, e bello

Anche sarà se a me venite incontro.

Visto che avrò, l’esercito raccolto

Menerò altrove, nè in cotesti lochi

Farò soggiorno lungamente. Bramo,

Bramo veder quale consiglio è il vostro,

Quale il valor, del cavalcar destrezza

Che avete voi, vostra possanza ancora

E il bel costume. Chiederò qual sia

Di vostr'opre così, di vostre norme,

L'intimo arcano, e come in terra viva

Senz’uomini così stuol di fanciulle,

E donde venga accrescimento allora

Che morte giunge in mezzo a voi. Davvero!

Ch'io veder bramo di quest’opre il fine!
Sen venne il messaggier, tutte ridisse

Quelle parole e trasse ogni secreto

Dall'intimo del core. Un'assemblea

Fecero allor le donne più valenti,

Sgombrando il cor d'ogni parola ascosa

Ch’entro vi stava. Mille e mille, dissero,

Donne scegliemmo, o re, sagge ed accorte

E sapienti, ed ogni centinaio

Dieci ha corone d'or, sovra cuì molte

Gemme stanno confitte. Allor che insieme

Saran queste corone, elle dugento

Saranno appunto, e degna d'un gran sire

Ognuna è d’esse. Le adunammo noi

Ad una ad una, un cumulo ne femmo,

E trenta libbre con le gemme sue

Pesa ciascuna. Quando saprem noi


<pb n="5.646"/>


— 646 —

Che il re s'avanza, tutte per la via
Andremgli incontro, chè novella ancora
Ci venne qui di suo saper sovrano
E d’alta maestà che lo circonda.
Ritornò il messaggier, quella risposta
Ridisse al prence, e le parole sue
Eran congiunte a sapienza. Allora
Da quella stazion menò i suoi prodi
Principe Sikendèr, meravigliando
Del donnesco operar. Due stazioni
Fùr superate, e sorse una bufera,
E le cime uguagliò delle montagne
La neve che cadea. Molti morirono
Servi e famigli in quell’orrendo giorno
E per neve e per freddo, e per quel freddo,
Intenso e fiero, Sikendèr varcava
Altre due stazion fin ch’egli giunse
Rapidamente a una città. Levossi
Un fumo allora ed una fosca nube,
E detto avresti che sul vivo fuoco
L'oste guerriera camminava. Ardea
La corazza infuocata all’uom di Persia
Le spalle aduste e fiamme il suol mandava
De’ cavalieri sotto al piè. Giugnea
Di cotal guisa a una città remota
Il greco sire, e là scovria qual negra
E oscura notte genti nuove. I labbri
Pendean riversi e ne scendea la bava;
Ogni labbro bavoso, e l’atra bava
Da ogni labbro scendea. Rossi di sangue
Erano gli occhi, e uscian fiamme rotanti
Da lor bocche squarciate. Incontro al sire
Molti elefanti in su la via menarono
Gli uomini strani, e doni ancora, e ‘dissero:
Venne da noi la rapida bufera
E il nevischio da noi, sì che v’incolse

<pb n="5.647"/>
— 647 —

Danno improvviso, chè per questa via

Nato mortal mai non passò. Vedemmo,

Sole vedemmo queste tue falangi

Passar così. — Rimase il greco sire

Un mese alla città. Poi che d'alquanto

Si fùr posati e principe e guerrieri,

Rapido in corsa ed affrettando il passo,

L’alma disposta in pria, scese a quell’alta

Delle donne città. Ma ratto il lago

Passavano dell’acque (e fùr duemila)

Le femmine gagliarde, e aveansi tutte

Orecchini e corone. Ivi una selva

Stendeasi allor con alberi e con acque,

E dilettoso e fausto era quel loco

In ogni parte; per que’ verdì prati

Cibi diversi raccogliean le donne

E tappeti dipinti a bei colori,

A fregi molti. Ad Iskendér ch’ entrava

D’Herùm nella città, vennero incontro

Da’ lor campi all’intorno coltivati

Le femmine guerriere ; elle recavangli

Corone assai, dipinte vesti e gemme,

E cose vaghe per fragranze e tinte.

Sikendèr le accogliea; molte e cortesi

Fea le accoglienze ed assegnava un loco,

Del cor suo nella gioia. E quando in giorno

La notte si mutò, fra l’alte mura

Entrò della città, saggio ne prese

In osservarla, e investigò le cose

Picciole e grandi ancor, là si rimase

Fin che disciolto ogni secreto egli ebbe.
D’ogni cosa ei fe’ inchiesta e vide il mare

E di là trasse in Occidente i prodi.

Grande e superba una città gli occorse,

Ove una gente poderosa e forte

Avea gli alberghi. Tutti rossi al volto


<pb n="5.648"/>


— 648 —

E neri al crine, e degni di battaglie
Erano tutti in giorno di contrasto.
Di Sikendèr obbedienti al cenno,
Vennero innanzi a lui; chinati ei vennero
Della persona, con le mani al capo,
E Sikendèr que’ vigorosi intanto
Fecesi a dimandar: Quale di voi
D'alcuna meraviglia ha indizio certo?
O re di bella sorte, o vincitore
Di leoni in battaglia, un vecchio disse,
Della città da quella parte stendesi
Un ampio lago. Non vedemmo alcuno
Che parte avesse di quell’acque sue
In alcun tempo, e questo sol fiammante,
Come giunge a quel loco, entro alle cupe
Acque del lago si sommerge. In tenebre,
Di là dal lago, l'ampia terra è avvolta,
E là si cela e perdesi ogni cosa
Manifesta appo noi. Ma di quel loco
Ombroso e tetro molte cose udii
Senza confine, e un sapiente, a Dio
Fedele e caro, bene afferma e dice
Esservi un fonte. Fi sì, l’uom ch’eloquente
Ha la parola ed ha consiglio eletto
E nobile desìo, chiama per nome
Quella fontana l'acqua della vita,
E dice ancor con anima serena
E saggia molto: « Come mai chi beve
Dell’acqua della vita si morrìa ? »
Dal paradiso a quella fonte eletta
È schiuso il varco, e se tu in essa lavi
Il corpo tuo, caggion le tue peccata.
Dissegli ’l greco Imperator: Deh! come
Scender potranno al tenebroso loco
I palafreni? — L’uom fedele a Dio
Così rispose: Per la via dirotta
D'uopo è seder di puledri sul dorso.


<pb n="5.649"/>
— 649 —

I disciolti puledri. allor fe’ cenno
A’ guardiani di menar nel campo
A torme a torme. Cinquemila e cinque
Ei ne trascelse, di quattr’anni tutti
Nell’età breve, atti a balzar fra l’armi.

XIX. La fonte della vita nel paese
delle tenebre.

(Ed. Calc. p. 1389-1342).

Lieto e beato le falangi sue
Di là ritrasse e i principi raccolse
Di vigil'alma. Andò, fin che pervenne
Ad un'altra città, di cui confine
O medio loco ei non potea discernere;
Quanta era d’uopo era dovizia in quelle
Superbe mura, e di giardini piena
Ell’era e di palestre e d’erme torri
E di palagi. Vi discese il prence,
E all'alba che segui, di gran mattino,
Senza la scorta de’ guerrieri suoi
Trasse alla fonte, a cui di vita il nome
Diede l’uom de la villa in quell’istante
Che della sorte dell'eroe di Grecia
Fi favellò. Restò, fin che discese
Questo fulgido sol nella fontana
Di cilestre colore; oh sì! di Dio
Santo e verace egli osservò prodigio,
Sparir dal mondo la facella viva
Di questo sol. Così tornava allora
All’esercito suo, d’assidue cure
Col core ingombro, Sikendèr; ma poi
Dio ricordava per la notte oscura
Molto pensando all'acqua della vita.


<pb n="5.650"/>


— 650 —

Quale ei vedea più fermo e paziente
Nell’esercito suo, scegliea dapprima
Di mezzo ai prodi, e per quaranta giorni
E più d’assai con sè prendeasi cibo
E correndo movea, sì gran prodigio
A contemplar; ma le sue schiere intanto
Nella città s'ebber da lui condegno
Ad abitarvi un loco. Ei d’una guida
Ricerca fece e in via la pose. Quivi
Era Khisr, il signor de’ più famosi
In quella gente, consiglier di lui,
E Sikendèr, cedendo al suo precetto,
Di là movea, con l’anima ed il core
Affidati al suo cenno. Ecco! gli disse,
Intento volgi a questa impresa il core,
Avveduto mortal! Se della vita
L’acqua ci è dato posseder, ben lungo
Faremo indugio in venerar l'Eterno. -
Colui non muore a cui l’anima nutre
Iddio dal ciel, che pone in Dio fiducia
Per saggezza ch’ egli ha. Ma qui con meco
Ho due gemme lucenti come il sole,
Che splenderanno per la notte oscura
Come il fonte vedranno. Una tu prendi
E mi precedi, e sii dell’alma tua,
Della persona tua fermo custode,
Chè l’altra gemma per la via dirotta
Facella mi sarà. Co’ prodi miei
Così discenderò nell’ombre fosche,
E vedrem noi qual nascondea secreto
Del mondo il Creator dentro tal cosa
A noi palese. Tu se’ guida a noi,
E mio rifugio è Iddio, che il mio sentiero
E quell’onda vital mi addita e mostra.
Ver l’acqua de la vita allor che mosse
Lo stuol di Grecia, si levò dal piano


<pb n="5.651"/>
— 651 —

Un grido che dicea: Grande gli è Iddio!

E ad ogni stazion che abbandonava

Khisr antico e veggente, ivi ei ponea

Copia di cibi in varie guise. Andarono

Per due giorni così, per notti due,

Nè alcun le labbra sue per toglier cibo

Mosse in quel tempo. Al terzo dì, nell’ombre,

Due vie mostràrsi e dilungossi ratto

Da Khisr il prence e si perdè. Ma intanto

Fino all'acqua vital scendea ‘quel santo

Di Dio profeta e sollevò possanza

Della sua vita fino agli astri. Il capo

E la persona eisi lavò nell'acqua

Lucente e pura, chè di sè custode

Solo Iddio si chiedea santo e verace

L'antico saggio, e di quell’onda ei bevve

E si posò, poi rapido si mosse

A ritornar, gli auguri suoi coi voti

Ripetendo al Signor. Giunse frattanto

Principe Sikendèr ad una luce

E splendida scoverse una montagna

Alta e superba. Su la vetta eccelsa

Eran quattro colonne ivi confitte,

Di cui la cima, d'aloè composta

In forte legno, alle nuvole fosche |

Giugnea del ciel. D'ogni colonna al vertice

Era un gran nido, e verde un bell’augello

Riposava in ciascuno, ardimentoso.
In greca lingua a favellar si diedero

I feri augelli ec proclamàr beato

D'alta viltoria il greco sire. Allora

Che il greco Imperator tal voce intese,

Di là si trasse e rapido ne venne

Presso gli augei con maestoso incesso,

E un d’essi incominciò: Deh! tu che tanta

Fatica porti ed ami, in questa vita


<pb n="5.652"/>


— 652 —

*Ch’è tanto breve, qual mai cosa cerchi ?

Anche se il capo fino all'alto cielo
Tu leverai, funesto e sconsolato
Sarà il partir da questa terra. Intanto,
Poi che se’ giunto, dimmi tu se case
Vedesti mai d'esili canne, ed altre
In mattoni che il sol da l’alto cosse.
Ambe son queste cose, al fero augello
Rispose il prence; e ad abitar son lochi
D'esili canne in questa foggia. — Allora
Che la risposta il fero augello intese,
Più in giù si pose, e l’uom devoto a Dio
Stupor grande ne avea. Chiese l’augello:
Udisti mai quaggiù d’ebbri le voci,
Suoni e concenti da conviti? — Quegli,
Rispose allor, che parte in questa terra
D'allegrezza non ha ne’ suoi conviti,
Nome non ha d’uom lieto in fra la gente
Anche se l’alma egli profonde o il core
Gon tale intento. — Dall'eccelso legno
D'aloè giù calò veloce allora
Il fero augello al suol, sì che disgombra
Ne restò la colonna alto levata,

Odorosa di muschio, e in questa guisa

Ridomandò: Maggiori in terra sono
Sapienza e giustizia od ignoranza
‘Ed ingiusto operar ? — Quei che si cerca
Sapienza quaggiù, rispose il prence,
Sopra ogni gente può levar la fronte.
Saliva allor dal tenebroso suolo
A quell’alta colonna il verde augello,
Col rostro incurvo a rimondarsi intento.
Gli artigli aguzzi, e dimandava intanto
Al greco Imperator: Deh! perchè mai
L’uom ch'è fedele a Dio, sulla montagna

Ha suo soggiorno? — Quand’ è giusto, ei disse,
<pb n="5.653"/>
— 653 —

Il consiglio dell'uom ch’è a Dio devoto,
Altro albergo non ha fuor che sul monte..
Dal legno allor de la colonna andava
L’augello al nido, e lielo n'era il prence
Che amò sua possa. Quegli intanto il rostro.

Coi forti artigli si aguzzava, e allora

Ch’ei fu securo da nemica sorte

E da periglio, al greco re fe' cenno

Che senza scorta e a piè sovra l’eccelsa

Cima salisse di quel monte e quivi

Ciò che pur v'era, contemplasse. Piangere,.

A quella vista, oh sì! dovea pur anco

L'uom felice e beato. Allor che intese,

Principe Sikendèr salì sul monte

E senza scorta su l’aerea cima

Sen venne a rimirar. Quivi scoverse

Israfil che una tromba in man recava,

E la fronte dal loco ov’ei sedea,

Levava- al ciel. Son piene di sospiri

Le labbra sue, son gli occhi lagrimosi,

Ch'ei l'ora attende che dall'alto Iddio

« Suona! » gli gridi. Come là sul monte

Di principe Iskendèr la faccia ei vide,

Qual tuon romoreggiante un grido orrendo

Mandò, poi disse: Di tue stolte voglie

O schiavo addetto, non portar sì grave

Stento quaggiù, chè un dì tremendo suono

A te pur anco ferirà gli orecchi.

Ma tu pel trono tuo, per la corona |

Tanto non ti crucciar. T'appresta invece

Alla partenza e le tue some avvinci.
‘Rispose il prence: Per voler del fato

Questa sorte mi venne ond'io soltanto

Girassi per la terra e andassi errando,

Nè sapessi però quante son cose

O celate o palesi. — Ei discendea


<pb n="5.654"/>


Dalla montagna con lamenti e gemiti {

E a Dio mandava, donator di grazie,

Un pio saluto. Per l’oscura via

Così si. volse, e andavagli dinanzi

Alcuna guida. Ma poichè nell’ombre

Di quella terra entrò la gente sua,

Dalla negra montagna alta una voce

Uscì d’un tratto: Chi di voi si prende

Alcuna pietra dalla via, di quello

Che in pugno avrà, si pentirà. Ma nulla

S'egli ne prende, pentirassi ancora,

E per quel caso e per cotesto in core

Vana difesa cercherà. — Gli orecchi |

Porse a tal voce quel drappello e ognuno

Si fe’ pensoso a quella voce, pietre |

Se afferrar, se lasciar dovesse quivi i
)

\

sil n

Per non crucciarsi di fatica poi
Orba di frutto. Per le nostre colpe,
Un si dicea, tale ne vien rancura.
Pentirsi in cor, portar dall’aspra via
E pietre e sassi! — Eppur, l’altro dicea,
Tòrne alcun che dobbiamo noi, chè duolo
E travaglio gustar qui non si dee.
E l’un si tolse delle pietre e l’altro
Nulla ne prese ; per ignavia il terzo
Con sè ne tolse un cotal poco; e allora
Che dall'acqua vital nella pianura
Uscìr d'un tratto, come uscîr da quella
Via tenebrosa, nell'arcano evento
Ognun del vero si cercò la traccia,
E manifesta la menzogna allora
E l'inganno si feano; e di rubini
Colmo il grembo un si avea, l’altro di gemme ‘
Intatte ancora; e si pentì chi poco
Ne togliea, perchè mai così lasciati
Smeraldi avesse qual spregiata cosa.

<pb n="5.655"/>
— 655 —

Più si pentì chi nulla prese e volse
Da tante gemme preziose il capo.

XX. La barriera sulla via di YAgiag”
e Magiàg'.

(Ed. Calo. p. 1842-1344).

Due settimane al solitario loco
Rimase il prence, e com'ei fu d’assai
Più riposato, le falangi sue
Trasse più lungi. In Oriente ei venne,
Poi che la terra occidental per lui
Era già vista, e fe’ consiglio in core
D'andar vagando per la terra. Vide
Eletta una città sulla sua via,

Su cui, detto avrestù, nembo di polve
O bufera non passa. Allor che un suono
Di timpani venia da l’ardue schiene
Degli elefanti, i principi di quella

Città lontana per due miglia al sire
Vennero incontro; e il greco re che gloria
Cercavasi quaggiù, fe’ le accoglienze,
Come li vide, e sollevò lor grado

A questo sol che va pel cielo errando,
E dimandò: Qual meraviglia è in questa
Lontana region, di cui maggiore

Nato mortal non vegga alla misura ?

Dinanzi al greco re sciogliean la lingua
A lamentar con lui della fortuna
I mutamenti. Grave cosa, ei dissero,

È innanzi a noi. E la direm, del sire

D'invitta sorte nel cospetto. Noi

Da questo monte che a le fosche nubi
Leva la cima, pien d'affanno e duolo,


<pb n="5.656"/>


— 656 —

Pien di corruccio abbiamo il cor, per cosa,
Contro a cui non abbiam forza o. potere.
Dolci sonni gustar non è concesso

Per Yagiùg" e Magiùg'! Nel dì che scende
Alla nostra città codesta razza,

È nostra sorte pianto e duol. Di bestie
Son ceffi orrendi i volti lor; di sangue
Pieni son gli occhi e nere son le lingue

E neri i volti e quali d’un agreste

Verro le zanne. Oh! chi oserà contr’essi
Andar con ardimento ? E le persone

Di foschi villi son coperte, e il petto

E il casso ancora con gli orecchi aperti
Son d’elefanti. Ei dormono, e guanciale
D'un degli orecchi e coltrice dell’altro
Che li avvolge, si fanno. Ogni lor femmina
Mille fanciulli partorisce, e quale

Ne sia davvero e il crescere e il veloce
Diminuir, chi dir potrà? Giumenti
Sembrano ei sì nell’aggirarsi attorno;

Se vanno a corsa, come onòàgri in. volta
Paion davver. Ma quando a primavera
Tuonan le nubi in ciel, quando nel mare
Verde e profondo levasi tumulto

E da quell’onde attraggono serpenti

Le nubi fosche e l’aer sconvolto rugge
Qual montano leon, quando le nubi
Avventano da l’alto i tristi serpi
Ammonticchiati al suol, vengono a torme
Le ree genti ferine e d’anno in anno

Son lor cibo que’ serpi. Esse ne gonfiano
E l’epa e l'altre membra. Anche son l’erbe
D’allora in poi lor nutrimento, e intorno
Ei vanno ovunque a raccattarle. Magri

E pallidi si fanno allor che giunge

Rigor di freddi, e tenue hanno la voce



<pb n="5.657"/>
— 657 —

Qual di colomba; ma nel dì che piovono

Serpi dall’alto, come lupi egli urlano

Veracemente con rabbiose voci.

Che se riparo a noi facesse in tanta

Sventura il greco re perch’ei sgombrasse

Il nostro cor dal diuturno affanno,

Molte da ognun si avrebbe lodi e a lungo

D’allora in poi si rimarrebbe in terra.

Atto qui fa di tua grandezza adunque,

Almo signor, cura la nostra impresa,

Chè, davver1, non sei tu senza bisogno

Dell’aita di Dio santo e verace!
Meravigliossi in mezzo a lor di tanto

Principe Sikendèr, si dolse ancora.

E pensoso divenne. Ecco! risposta

Così rendea, vengon da noi tesori,

Ma da vostra città m’attendo aita

E solerte operar. Con l’arte mia

Chiuderò il varco alla ferina gente

Per la forza di Dio che mi conduce

Ed aita mi dà. — Tutti risposero

I cittadini: La nemica sorte

Da te lungi rimanga, inclito sire !

In quel che chiedi a noi, servi ti siamo

Veracemente, e fin che sarem vivi,

Sarem devoti a te. Qual cosa è d’uopo,

Recherem noi, chè di cotesta impresa

Niun’altra qui abbiam noi più forte e grande.
Andava Sikendèr l’alta montagna

Investigando e si prendea con seco

Di greci savi compagnia. Fe’ cenno

Che adducessero a lui fabbri del ferro,

E rame e bronzo e poderosi magli

Recassero per lui, pietre con gesso

E legni più d’assai che possa alcuno

Tutti contar, quanti eran d’uopo allora.


<pb n="5.658"/>


— 658 —

E di là da misura egli recarono

Quanto pur chiese, e come fu apprestato
L’alto disegno e fu il pensier ben fermo,
Di muratori e di fabbri del ferro

(Quali nell’arte eran maestri) al sire
Venne una schiera da ogni parte. Vennero
Nell’alta impresa a porgergli valevole
Aita e pronta. Sapienti accorsero

Da ogni terra là intorno, e il greco prence,
Della montagna ad ambo i lati, due
Alte pareti sollevò. L'altezza

Da le falde salìa fino alla vetta

Della montagna, ed erane di cento
Cubiti regi la totale ampiezza

In ogni parte. Un cubito di negro
Carbon, di ferro componeasi un altro,

E dentro e in mezzo di fulgido rame
Piccola parte v'era mista. Ancora

Ei fe’ gittarvi, quale è pur costume
D’incanto e di magia de’ prischi regi,
Zolfo in gran copia, ma coteste molte
Sostanze e varie in ordini dispose
Acconciamente. Come poi dal suolo
Fino alla cima fu compatta e ferma

La gran catasta, mischiarono i fabbri
D'olio e di nafta un’onda pingue e ratto
La riversàr su le sostanze accolte.

Del cumulo su l’alto una gran copia

Di carbone gittàr, d’asini a some

Il carreggiando; Sikendèr fe’ cenno

Il fuoco di appiccarvi, e centomila
Fabbri del ferro, dell’invitto sire

Pronti al comando, vi soffiàr con lena,
E de' soffianti il fremito sonoro

I monti superò. Le stelle in cielo

Avean travagli da l’orrendo fuoco
<pb n="5.659"/>
— 659 —

Veracemente. Lungo tempo andava.
Per cotesto, nel fremere del fuoco

E nell'opra de’ fabbri. Ecco, le accolte
Sostanze si mescean, questa con quella,
E liquide correan pel vivo fuoco.

Di Yagiùg® e Magiùg' andava allora ©
Libero il mondo, e quella terra amena
Ameno loco ad abitar divenne,

E di pace fu nido. Oh sì! per l’inclita
Barriera d’Iskendèr, da tristi assalti
Andò sciolta la gente; e la barriera

Di cinquecento cubiti l'altezza

Giugnea davver, quasi di cento cubiti
L'ampiezza n'era. Ma que’ prenci a lui
Gridàr benedizioni: Orba, o signore,

Di te la terra o il fato unqua non resti!

Quindi in gran copia gli recàr festosi
Le cose elette ch’erano in que’ lochi;
Non le accolse però l’inclito sire,

Ma si parti. Di lui meravigliava
E dell’opere sue la terra intanto.

XXI. Il morto del palazzo di rubini;
l'albero che parla;
l’annunzio della morte di Sikender.

(Ed. Calc. p. 1844-1347).

Correndo la sua via d'un mese ancora
Pel lungo spazio, della via dirotta
Ebbe rancura Sikendèr e l’ebbe
La falange de’ suoi. Così pervenne
Fino ad un monte, nè su quello ei vide
Loco d’umani o di selvaggie fiere.
Soltanto il monte egli scoverse, quale


<pb n="5.660"/>
— 660 —

Avea di lapislazzuli su l’alto

Vertice un masso ed una casa ancora

Sovra la cima, di rubini adorna

Splendidi e accesi. Per quell’ampia casa

Erano ovunque candelabri in nitido

Cristal lucente, e un fonte era nel mezzo

D'acque salmastre. Ma una gemma rossa

Di lucerna era in loco e ne splendeano

La casa e il monte e l’ima valle ancora.

Di tal lucerna là su l’onde chiare

Cadea la luce e però tutta intorno,

Per quella gemma, risplendea la casa

Come fiammante sol. Vicino al fonte

Eran due troni in fulgid’oro e sopra

Un di que’ troni si giacea disteso

Un infelice. Umano è il corpo, e sola

È di verro la testa; ei si moria

Infelice così sopra quel trono

Di sua delizia! É cosparso di canfora

Il giaciglio ch’ è sotto, ed una coltre

Di bel broccato stendesi di sopra -

Acconciamente. Ma chi va a quel loco

Doni a recarvi, o se il terren soltanto

Calca col piè di quella casa, trema

Per tutto il corpo al loco ov'ei si pone,

E la sua vita, al tremito che il prende,

Ratto dilegua. Dalla fonte allora

Dell’acque salse questo grido arcano

Pervenne a Sikendèr : Schiavo di tua

Ambizion, non tumultuar cotanto.

E cose molte già vedesti, quali

Nessun mai vide, sì che ora t’è d’uopo

Le redini ritrar. Breve tua vita

Omai si rende, e già per te inaccessa

E l’altezza del trono imperiale.
Tremonne Sikendèr, sì che si volse


<pb n="5.661"/>
— 661 —

Rapido a dietro, e al vallo’ suo ritorno
Fe’ qual di fumo torbida colonna
Spinta da vento. Oh sì! dal loco infausto
Velocemente i prodi suoi condusse
E l'Eterno invocò fra pianti e lai.
Del deserto la via dalla montagna
Ei prese allor, dolente e costernato,
E di sua vita pensieroso. Andava
Pieno l’aima di duol, piangente e mesto,
Dal loco infausto, e lo seguian le schiere,
La guida il precedea. Giunse frattanto
A una città da la dirotta via
Del deserto, e fu lieto allor che intese
Umane voci; e quella terra intorno
Era tutta a giardini dilettosi,
E degli uomini il cor per tal gaiezza
Era giulivo. Tosto ad incontrarlo
Vennero allor de la città i possenti
E quelli tutti che d’uman costume
Aveano parte e segno. Elli sen vennero
Benedicendo a lui, molt’oro e gemme.
Spargendo attorno, e d’ essi ognun dicea:
Salve, o re, che da noi festi passaggio !
Alla nostra città mai non discese
Armata gente e qui nessun più mai
Udì nome di re. Ma poi che giunto
Se’ a questi lochi, a te dinanzi, o prence,
L’alma nostra si sta. Di cor sereno
Sii tu mai sempre ed aitante e forte
Della persona! — S'’allietava in core
Principe Sikendèr per quella gente
E libere da cruccio e da fatica
Fece le membra sue per il viaggio
Del deserto. Ei chiedea: Qual meraviglia
È qui, di cui dobbiam computo fare?
Invitto re che hai nobile consiglio,


<pb n="5.662"/>
— 662 —

Rispose allora la sua guida, tale

È in questi lochi meraviglia, quale

Mai non vide quaggiù per l'ampia terra
Niun de’ regnanti, niun de’ servi. Un albero
È qui, signor. Due tronchi si congiunsero
E un albero formàr. Deh! che non vuolsi
Il portento celar! Ma dei due tronchi

È maschio l'uno ed è femmina l’altro,
Ambo han favella ed hanno rami ancora,
E colori e fragranze. É nella notte

Che ha parola e fragranze intorno mena
La femmina; e poichè tornasi il giorno
E si fa chiaro, è l’uom di lei che parla.

Sikendèr si partì, di Grecia bella
Coi cavalieri, con gl’incliti seco
Di quella terra avventurosa, e ratto
Da quelli dimandò: Quand'è, mi dite,
Che alto favella con sonora voce
L'albero strano? — Come son trascorse
Della giornata, il turcimanno disse,

Ore nove soltanto, uno de’ tronchi

A favellar si fa, perchè la voce

Potrà udirne il signor d’inclita sorte.
Ma nella notte oscura e tenebrosa

La femmina favella, e i frutti suoi
Con le sue foglie mandano di muschio
Odor soave. — Ei dimandò: Ma quando
L'albero avremo oltrepassato, quale,

O fortunato, meraviglia nuova
Incontro ci verrà ? — Così rispose:

Se più in là ne vai tu, bada che studio
D'andar più innanzi ti si tronca ratto.
Superato quell’albero, non loco
Ti resta più, chè chiaman quella terra
Il confine del mondo i condottieri.

L’inclito re di nobile fortuna


<pb n="5.663"/>
— 663 —

Andava innanzi co’ suoi Greci, e allora

Che giunse presso a l'albero parlante,

Vide che sotto al piè per alto ardore

Il suolo ribollia, che ricoperto

Era quel suol da pelli ivi gittate

D’uccise belve. Oh! che son mai coteste

Pelli gittate? al turcimanno ei chiese.

E chi mai dilaniò le agresti belve

In questa guisa ? — Gli rispose allora

Quel fortunato: Molti adoratori |

Ha quell'albero strano, e allor ch’ei cercano

In questo loco all’adorar propizio

Il cibo giornalier, lor nutrimento

Son de le belve le fumanti carni.
Della volta del ciel ratto che giunse

Al più alto punto questo sol, dall’alto

Udì una voce Sikendèr che uscìa

Là da le foglie de la pianta eccelsa,

Voce infausta e tremenda. Il greco sire

Ebbe timor, sì che richiese e disse

Al turcimanno: O vigile ed accorto

E benevolo a me, che mai favellano

Queste foglie parlanti ? Il sangue mio

Tutto al cor si raccolse! — Inclito sire

Di bella sorte, gli rispose, queste

Foglie sui rami de la pianta eccelsa

Or or così dicean: « Deh! perchè mai

Tanto sen va per l’ampia terra attorno

Principe Sikendèr, ei che toccava

Sorte sì bella di favori e grazie ?

Quando del regno suo sette e sett’anni

Saran trascorsi, sgomberar fia d’uopo

Di sua grandezza l’alto seggio ». — Pianse

Principe Sikendèr sanguigne stille

Dagli occhi allora e pien d’angoscia il core

Ebbe per lui che gli fu guida. Eppure,


<pb n="5.664"/>
— 664 —

Tal secreto a svelar, labbro non sciolse
Presso nato mortal, ma pien d’affanno

Là si rimase fin che mezze l’ore

Fùr trascorse alla notte. Ecco! in quell’ora
Dell’altra pianta fecersi eloquenti

Le verdi foglie, e nuovamente il sire
L’uom ne richiese d’inclita fortuna.

Deh! gli dicea, che mai favella a noi
Quest’altro ramo? — Prontamente sciolse
Da l’intimo del cor l’alto secreto
Quell’uom facondo. Questo ramo, ei disse
Rispondendo così, femmina all’altro
Che già parlò, così ti dice: « In questa
Ampia terra oh! perchè crucciando vai, |
Sire, te stesso per malnata voglia, |
Per trista ambizion? perchè nell’alma
Così t’affliggi? È tuo desio pel mondo
Andar vagando e recar danno e offese
Ad altri e regi trucidar. Ma lunga
Non fia quaggiù la tua dimora, e bello
A te sarà se trista e incresciosa (
A te medesmo non farai la chiara
Luce del giorno ». — Al turcimanno allora
Principe Sikendèr fe’ tale inchiesta:

Avveduto mortal d’alma serena,
Ridomandalo tu se in Grecia ancora
Io tornerò pria che m’incolga il tristo
Cader del giorno della morte mia,

Se vivo ancor mi rivedrà la dolce
Mia genitrice, perchè almen d’un_velo,
Quando spento sarò, mi copra il volto.

Affretta i giorni tuoi (disse la pianta
Che favellava, al re di Grecia) e tutto
Avvinci il carco tuo su l’ardue some.

Non ti vedrà la madre tua, non quelli
Congiunti tuoi di Grecia e non le vaghe



<pb n="5.665"/>
— 665 —

Fanciulle di quel suol, velate al viso.
Non tarda e in terra di straniera gente
La tua morte verrà, chè di te stanco
È il trono omai con la corona tua
E la tua benda imperial. — Cotesto
Come udì Sikendèr, partìa di sotto
All’albero, e il cor suo trafitto andava
Da spada di fortuna. Allor ch’ei scese.
Agli steccati suoi novellamente,
Venian gli eroi di quella terra, quali
Portano altera la cervice, e molti
Nella città lor doni gli apprestavano
Che i prenci stessi all’inclito signore
Festanti carreggiàr. V'era un usbergo
Splendido sì qual è di fiume azzurro
La limpida corrente, ed ampio e lungo
Qual è d’un elefante la divelta
Spoglia conciata; e v'erano due zanne
D'immane belva che di cinque cubiti
Avean l'ampiezza, quali era fatica
A trasportar. V'eran corazze e maglie
E drappi di gran pregio, ed ova cento
Fatte in oro massiccio, e d’esse ognuna
D'oncie sessanta il giusto peso avea,
Qual di dramma d’argento. In oro e gemme
Un gran rinoceronte eravi ancora.
Accolse i doni e le falangi addusse
Da la città l’inclito sire. Lagrime
Traea del core per quegli occhi suoi.

XXII. Spedizione contro la Cina.

(Eà. Calc. p. 1347-1350).

Da quella parte allor le sue falangi
Trasse in Cina Iskendèr, levando al cielo,


<pb n="5.666"/>
— 666 —

Le Pleiadi a toccar, de’ prenci suoi
L’altera fronte. Pel deserto campo
Da questa a quella stazion discese
E venti e venti di, fin che a le sponde
Passò del mare. Le sue chiostre allora
Là di broccati egli figgea, le squadre
De’ prodi suoi discendere facendo
Ad una stazion, quindi fea cenno
Che ratto in nome d’Iskendèr, di forti
Città conquistator, sì gli scrivesse
Il regio scriba un foglio. E fe’ precetto
Di notarvi parole e varie e molte,
E acerbe e dolci; e ratto che l’epistola
Ebbe dettata lo scrittor di fogli,
Sikendèr se n’andò qual messaggiero,
Trascelto in pria di Persia un uomo accorto
Di vigil core, d'un sol core in petto,
D'un sol detto con lui, qual fermamente
Dir sapesse al suo re: « Tu fa cotesto,
Questo non far ». Le genti sue guerriere
Al maggior duce ei sì affidava, e cinque
Seco adducea filosofi di Grecia.

Di ciò come giugnea novella certa
Di Cina al regnator, venirne in Cina
Un messaggiero, alcuni eroi mandava
Dell’esercito suo per incontrarlo,
E Sikendèr per la lontana via
Alteramente si avanzava. Allora
Ch’ ei penetrò nell'ampio ostello e vide
L’eletto stuol de’ principi raccolti,
Nel cospetto del sire ei venne ratto
Da l’alta soglia, l'anima sua mesta
Piena di cure e di pensieri. A corsa
Ei s'avanzò ne la real presenza
E fe’ omaggio al sovrano, indi si assise
Nel regio albergo per lung’ora. Inchieste


<pb n="5.667"/>
— 667 —

Di Cina il regnator gli fea cortese

E sì l’accarezzava e orrevol loco

Assegnavagli ancor. Ma quando il sole,

Fulgida lampa del mattin, sul monte

La fronte sollevò, con aurea sella

A Sikendèr fu addotto un palafreno,

E di Cina il signor del greco prence

Nel suo cospetto il messaggier chiamava.
Sikendèr gli dicea parole assai,

Ciò ch'era d’uopo gli dicea, porgendo

Il regal foglio e ripetendo i detti

Del greco Imperator. Del re di Grecia

Recava il nome l’epistola in alto,

Del re di Grecia, principe sovrano

D’ogni terra e confin, signor del mondo,

Cui van benedicendo intorno intorno

I regi tutti. Volta ella ne andava

Di Cina al regnator, della sua terra

Alto ornamento, ma di Dio le laudi

Facean principio de la regia epistola:
Lode all’Eterno da noi tutti! Noi

Servi Gli siamo! — Poi dicea : Gli è questo

Inverso Cina il voler nostro. Amena

Quella terra esser dee, nè ti fia bello,

Signor di Cina, a contrastar con noi,

Scendere in campo, chè per l’aspra guerra

A Fur divenne incresciosa appunto

L’alma luce del di, tale divenne

A Dàra, che signor fu della terra,

All’arabo Feryàn, ad altri ancora

Che fùr monarchi. D’Occidente omai

Fino alla porta d’Oriente, niuno

Dal cenno mio ritrova scampo, e il cielo

Dell’esercito mio non sa la copia,

Se pur dall’alto con Mercurio il Sole

E con Venere ancor nol va contando.


<pb n="5.668"/>
— 668 —

Che se tu infrangi il mio precetto, vedi
Che in molti affanni gitterai te stesso
E la tua terra e il tuo confin; ma quando
Questa epistola mia scorsa t’avrai,
Ratto appresta tributi, alla persona
Non ti crucciar, non scavar sotto al male.
Che se tu vieni ad osservar le mie
Inclite schiere, e me pur anco, ed io
Ti vedrò amico e d'una mente sola,
A te lascierem noi la tua corona
E il seggio tuo, nè danno da la sorte
In cosa alcuna ti verrà. Ma lento
Se a me in venirne sarai tu, da questi
Confini tuoi per venirne al cospetto
Del tuo sovrano, al tesor mio tu manda
Quante son cose preziose e rare
In Cina tua, cose dorate e brandi,
Palafreni e suggelli e vesti ancora
E schiavi e troni in bianco avorio e drappi
D'inclito pregio e monili e corone,
E quanto troverai, se pur tu brami
Che travaglio o rancura a te non venga
Da nostra parte. Allor, ben tu farai
Che si ritorni per il suo sentiero
La mia falange, tu sicuro andrai
Di tua benda real, del seggio tuo,
Del tuo tesoro. Ancor tu sai; due vie
Qui son dinanzi a te, della tua gente
Son gli occhi aperti inverso a te, qual cosa,
Picciola o grande, far tu voglia. Intanto
Benedizion di Dio, fattor del mondo,
Su te discenda! Mai non sia che invano
I miei consigli ricordar tu debba !

Ma di tal guisa allor che discoverse
Il greco foglio il principe di Cina,
Alto ei n’ebbe disdegno; eppur, scegliea


<pb n="5.669"/>
— 669 —

Di rimaner silenzioso. Alquanto
Egli sorrise e al messaggier si volse:

Davver! che va congiunto il cicl superno
Al tuo sovrano! Or dimmi tu che sai
Di suo aspetto regal, di sua statura,

Di suo valor, di sue parole. — Illustre
Signor di Cina, il messo rispondea,

Non pensar che nel mondo altri si viva
Eguale a Sikendèr. Per senno e grazia,
Per consiglio e valor, pensier di tutti
Supera e vince Sikendèr. Statura

Ha di cipresso e vigor d'’elefante,

Copia di doni egli dispensa quale

Di fiume azzurro è la corrente; e quella
Sua lingua pronta, qual tagliente spada,
Per eloquenza che possiede, l’aquile
Faria precipitar da l’alte nubi.

Il re di Cina, come udì que’ detti,
A diverso pensiero altro principio
Ponendo in core, comandò che ratto
Apprestasser le mense e il vin giocondo
I dispensieri e in un giardin fiorente
Rizzasser l’aula del convito. Ei bevve
Del dolce vin fin che divenne oscura
Quest’'ampia terra e de’ beenti a un tratto
Si confuse la mente al dolce vino;

Allora ei disse al messaggier: Deh! vada
Congiunta sempre al tuo signor l’amica
Stella di Giove! Allor che il dì novello
Si farà chiaro, al foglio suo risposta

Io sì farò, farò per la tua vista

Più lieta a me del nuovo dì la luce.

Sikendèr si parti dalla dimora
Del re di Cina, e recavasi in pugno
Un vago frutto, per il vin giocondo
All’ebbrezza vicin. Ma quando il sole


<pb n="5.670"/>
— 670 —

Fra gli astri del Leon levò la fronte

E questo ciel travolse in giù la notte,

Di Cina al regnator sen venne ratto

Principe Sikendèr. Lungi quel core

Fra da ogni pensier malvagio e tristo,

E il re di Cina sì l’inchiese e disse:
Deh! come fosti in questa notte? Ieri

Tardi uscisti di qui, pel molto vino

Rosse le gote. — E comandò che il regio

Scriba venisse a lui carte recando

Ed agalloco e muschio, indi un’'ardente

Risposta ei fe’ dettar del greco sire

Al foglio, e sì adornò qual paradiso

Quella carta cinese. Ei fece a Dio

Le lodi sue primieramente, a Lui

Che trasfonde valor, giustizia e senno,

Intelligenza ed astinenza e fede.

Venga da Lui benedizion, diceva,

Al greco sire! Giunse a noi frattanto

Il messaggier di facile favella

Insiem col foglio di tal re che cercasi

Vera saggezza fra i mortali, e noi

Leggemmo sì le regie sue parole

E co’ principi nostri a parlamento

Sedemmo ancor. Ma per ciò che narrato

Di battaglie ci venne e di tripudi

Per Dàra di Daràb e pel signore

Degli Arabi, Feryàn, per Fur gagliardo,

Quali vincesti un di, sì che pastore

Sei divenuto e la tua greggia fecersi

De la terra i sovrani, ecco! di questo

Attribuisci a Dio la giusta parte,

A Dio, del sole e de la bianca luna

Almo signor, non millantando mai

Di tue schiere l'ampiezza e il valor tuo.

Di principe sovrano allor che d’alto


<pb n="5.671"/>
— 671 —

Cade la sorte, che val mai se in campo
D’armi egli muore o a genial banchetto?
Ma poichè di cotesti che rammenti,
Estremo fin segnato era quel giorno
De ia battaglia tua, non sì scemava,
Non cresceva per te spazio di vita,
Per nessuno giammai. Deh! non vantarti
Per essi e non menar cotesto orgoglio,
Chè dalla vita migrerai, di ferro
S'anche pur fossi, nè v’ha dubbio. Dove,
Dov'è Fredùn, dove Dahàk e dove
Gemshiìd illustre? Vennero in un turbo
Impetiùoso e uscîr da questa terra
In un breve alitar. Non io per certo
Temo di te nè ti fo guerra e tanto,
Come fai tu, la mente mia non prende
Orgoglio e vampo, chè non è mia legge
Sangue versar, nè male oprar si addice
Alla mia fede. E tu mi chiami? Oh! bada
Che alta iattura sarà tua, chè servo
Dell’Eterno son io, non di regnanti
Addetto schiavo. Ed or, più che ti pensi,
Incliti doni ti farò. Davvero!
Che biasmo non avrò nel donar mio!
Sikendèr su le gote ebbe colore
D'alta vergogna ed ebbesi uno strale
Ne' precordi confitto alle parole
Di quel possente, e disse in cor: Pel mondo
Nato mortal non mi vedrà più mai
D’oggi in avanti andar celato. — Allora
Dal palagio real sen venne al loco
Del suo soggiorno, e ratto s'apprestava
A ritornar, quando i tesori suoi
Di Cina il prence da l’eretta fronte
Dischiuse liberal, chè dal far doni
In cor non gli venia trista rancura,


<pb n="5.672"/>
— 672 —

E in pria fe’ segno di recar cinquanta
Auree, corone cariche di gemme
E in bianco avorio un trono. Oro ed argento
Ei fe’ imporre a’ cammelli, ed eran mille,
E ad altri mille, di robusti pesi
Carreggiatori, impose carco in drappi
Tessuti in Cina e in serici tappeti,
In canfora ed in muschio ed in agalloco
E in aloè. — Davver! che meglio vive
Chi fa spregio dell’or! — Ma il re cortese
Anche recò di pelli di scoiattoli
E di conigli e di faine ancora,
Di pelli da gittar distese al suolo
D'ermellini e di volpi, una gran copia,
Duemila d’ogni specie. Il carco immane
Il tesorier ne componea; ma intanto
Destrieri di gran prezzo addurre ei fea
Con auree briglie, e con auree. cinture
Trecento schiavi giovinetti, e rossi
Di pelo e forti trecento cammelli,
Carchi di cose preziose e vaghe,
Prodotte in Cina un di, copia infinita !
Di Cina allora tra i vegliardi ei scelse
Tale d'antico senno e di parola
Facile e dolce, e comandò che andasse
Col suo saluto e col messaggio suo
Al re di Grecia con nobile incesso,
Dicendo ancor che fin ch'egli restasse
Di Cina sul confin, benedizioni
Griderebbero a lui gl’incliti in armi.
Con Sikendèr ne andava per la via
Il messaggier. — Deh! chi pensar potea
Che il prence era colui? — Ma quando scorse
Il volto d’Iskendèr dal fiume ov’era,
Il portolano balzò in piè, le vele
Ratto apprestò. Vennegli incontro allora


<pb n="5.673"/>
— 673 —

Un consiglier con le falangi sue
E raccontò quali fùr opre e fatti
Dei dì trascorsi; a lui benedicendo
Gridaron tutti i valorosi e il capo
Inchinarono al suol. Conobbe allora
Di Cina il messaggier che il prence egli era,
Sì che a lui s’accostò con pianti e gemiti
Su la libera via. Deh! non far scuse,
Iskendèr gli dicea; tu queste cose
Di Cina al regnator non ridirai.

Così ei restava quella notte, e poi
Al primo albor del dì novello, in trono
Alto si assise il re con molta pace,
Fe’ doni al messo e incominciò : Deh! sia
A te congiunto nobil senno! Or vanne
E di Cina al signor così favella:
« Onor presso di me tu ritrovasti,
O signor. Se ci dài di qui restare,
La Cina è tua, ma lecito è pur anco
Andarne altrove. Qui posar n° è d’uopo,
Chè l’esercito nostro per la via
‘ Addur non possiam noi rapidamente ».

Si volse il messaggier. Ratto qual nembo
Ei se n’andava, del signor di Grecia
Il messaggio recando al re di Cina.

XXIII. Andata nel Sind e nel Yemen.

(Ed. Calc. p. 1351-1854).

Il nobile signor per trenta giorni
A quel loco restò. Come d’alquanto
Fu riposato, le falangi sue
Di là ritrasse, e tosto che gli eroi
Si ritornàr da quell’azzurro mare,




<pb n="5.674"/>
— 674 —

Scesero pel deserto ed un lontano
Sentiero incominciàr. Da questa a quella
Stazion discendendo, egli toccarono

La terra di Ceghvàn. Superbe mura

E gloriosa una città scoverse

In que’ lochi Iskendèr, quando i magnati
Di quell’alma città gli venner tutti
Rapidi incontro e venne ognun che parte
Avea di gloria e di saggezza. Vennero,
Con doni eletti e preziose cose

Intorno da gittar, nella presenza

Del greco sire di Ceghvàn gl’illustri,

E ratto Sikendèr incominciava

A interrogar: Qual cosa mai vedete
Prodigiosa costì ? — Dissegli allora
L’eletto a favellar: Qual cosa mai
Vengati all'uopo non vediam, signore,
Chè povertà con dolor, con rancura,
Alberga dentro alla città. Se passi,

Se più in là te ne vai, tu serri in pugno
Vento e non altro. — Come udì parola
Di quel parlante il nobil re, discese

Di Ceghvàn da la terra in Sind alpestre
Con gli armigeri suoi. Vennergli incontro
Di Sind allora i cavalieri e vennero
Alleati per lor ne la battaglia

Anche d'India remota. Ecco! trafitto
Qual era in core per l’estinto prence,
Fur valoroso, già le mani avea
Apprestate a versar nemico sangue,

E però trasse gli elefanti, ancora ,
Crotali d'India, e si levò uno strepito

Di trombe e corni. Avea Bendàveh a nome
De’ Sindi il prence, cavalier che altera
Avea la fronte, di gran fama in terra,
Di voglie grandi assai. Fiera una pugna


<pb n="5.675"/>
— 675 —
Si fe’ con questi in un drappel raccolti,
E, pei caduti, in cumuli dintorno
Parve assorgere il suol. Venne la notte
E de’ Sindi non un rimase al campo
E Sikendèr più in là sue genti addusse.

Ma prima in suo poter caddero ottanta
Elefanti guerrieri e cinque ancora,
Tesori e spade e serti d’or. Le donne
E i fanciulletti e la già vecchia gente
Vennero tutti in su la via con gemiti
Innanzi al prence. O signor nostro, ei dissero,
Vigile e accorto, il senno tuo riprendi,
Non arder come fai la nostra terra,
Non trucidar questi fanciulli. Ancora,
Ancor di te verrà l’estremo giorno;
Quegli beato che per l'ampia terra
Andò vagando non per opre triste |

Ma pietà non avea di quegli afflitti
Sikendèr nè volgea loro la fronte.
Molti captivi ne fùr presi, infanti
E donne e vecchi e giovinetti. Intanto
Al Nimrùz ei scendea di Bust per l’aspro
Sentiero a liberar da ogni nemico
Quell’ampia terra, indi venia correndo,
Egli del mondo vincitor con quella:
Inclita schiera, alle città munite
Del Yemèn in la terra. Allor che il sire
Del Yemèn co’ suoi prenci udìa l’annunzio,
Del re del mondo nel cospetto ei venne
E scelse del Yemèn incliti doni
Di molto pregio, degni assai, che all’uopo
Eran davver. D’una stoffa rigata
Che il Yemèn producea, dieci cammelli
Ei fece onusti ed altri cinque ancora
Carchi ei fe’ di monete in fulgid’oro,
Dieci cammelli di nummi d’argento


<pb n="5.676"/>

— 676 —
Ebbero il carco. — Non è mesto il core
Laddove son monete! — E mille corbe
Di zafferan, di vesti in infinita
Copia e di drappi, ei fe’ ricolme. Un nappo
Di lucido smeraldo entro a’ tesori
Si custodia con ben settanta e’ cinque
Intatte perle, e v'era un altro nappo
In vaghi lapislazzuli. Vi pose
Trenta topazi e trenta ancora e sopra
Dieci suggelli in fulgido rubino.
A’ suoi valletti i ricchissimi doni
Affidò il sire e fece auguri e voti.

Con questi doni e con elette cose
Da gittarglisi al piè, vennero intanto
Al ricinto del re. Fe' inchieste allora
Di Yemèn al signor, gli fe’ carezze,
Principe Sikendèr, lui volle assiso
Sul trono al fianco suo. Voti per lui
Fea di Yèmen il re subitamente.

Possa tu, gli dicea, sovra i mortali
Toccar vittoria in sempiterno! Lieto
Per te son io se qui fra noi due lune
Ti rimarrai, perchè riposi il prence
E l’esercito suo da tal viaggio.

Sikendèr gli fe’ auguri e gli rispose:
Ti sia congiunta in sempiterno, o prence,
La tua saggezza! — Al nuovo albor, tornava
Di Yèmen il signor; per tante genti
Era la terra di tumulti piena.

Verso Babil traea le sue falangi
Allora Sikendèr, sì che velàrsi
L'alte plaghe del ciel per l’atra polve,
Ed ei co’ prodi suoi per trenta giorni
Stette in cammino. Loco di riposo
Ei non vedean per tanto tempo, e in questa
Guisa il prence seguì, fin che pervenne


<pb n="5.677"/>
— 677 —

Ad un gran monte. La superna cima
D'occhio umano al veder si nascondea,
Chè sul vertice estremo erano fosche
Nubi raccolte, e rasentar la vetta.
Detto avrestù la luce di Saturno
Veracemente. Ma per irne a quello,
In: nessun loco eran sentieri e lassi
Ne rimasero e vinti il greco sire
E gli armigeri suoi. Pur, quel gran monte
Con molto stento ei valicarno e stanchi
Gli agili e snelli si mostràr. Ma tosto
Che del lungo cammino avean-rancura .
I valorosi, da l’opposta parte o
Della montagna si mostrò di fonde
Acque un limpido lago, e ne fu lieta
La gente d’Iskendèr, chè un mar fu visto
E sentieri e campagne. Elli discesero
A quel lago profondo e Iddio signore
Giubilando invocàr. Fiere selvagge
Erano ovunque in infinita schiera,
Ned altro si prendea consueto cibo
Fuor che di caccia quella gente. Tale
Anche da lungi si mostrò, gagliardo
E pien di peli e con orecchie lunghe
Ed ampie assai. Di color tristo e oscuro
Era di sotto al pel la sua persona,
Ma gli ampi orecchi suoi d'un elefante
Agli orecchi eran pari. Allor che il videro
Di tal costume i greci eroi, dinanzi
A Sikendèr il trassero spingendo,
E Sikendèr che il rimirò, nell’alma
Ebbe stupor di lui, sì che di Dio
Invocava per lui l’augusto nome.

Dissegli poi: Qual uom sei tu? Qual nome
Rechi, o stranier? Che trovi tu nel lago,
Quale il tuo intento? — O re, gli rispondea,


<pb n="5.678"/>
— 678 —

Di Gosh-bistèr la madre e il padre mio
Davanmi il nome un di. — Quale è mai cosa,
Dimandava Iskendèr, là in mezzo all’acque,
Là da la parte ove saetta il sole

Co’ raggi suoi ? — Viver tu possa, o prence,
Quaggiù nel mondo, rispondea colui,
Eternamente glorioso! Quella

È una città di paradiso, quale
Conformazion, diresti, unqua non ebbe

Di terra o limo. Tu non vedi in essa
Castelli o case che di candid’ossa

. Non abbian tetto; e ne’ castelli il volto
Dipinto è d’Afrasyàb, di questo sole

Più assai lucente. E v'è dipinto ancora

Il volto di Khusrèv di pugne amante,
Inclito re, con la grandezza sua,

Col senno e la virtù. Cose son queste

Su ossa di pescì in bella foggia sculte,

Nè terra o polve troveresti in quella
Ampia città. Degli abitanti cibo

Sono i pesci dell’acque, e, fuor di questo,
Altro cibo non hanno. Ecco! se l'’inclito
Signor mio mi fa cenno, a quelle mura
Con sue genti ne andrò. — Vanne, rispose
All’orecchiuto Sikendèr; qui adduci

Di quella gente alcun, per ch'io novelle
Cose rimiri. — In quell’istante, ratto
Gosh-bistèr si parti, scese correndo

Alla città fra quella gente e tutto

Il messaggio recò del greco sire.

Vi chiama, ei disse, il nobile signore
D’inclita fama. — E quei, giovani e vecchi
In città, prenci e servi, udito il detto,
Passaron l'acque, ed erano settanta
Gli uomini vecchi e di gran senno, e tutte
Eran lor vesti d’un serico drappo.


<pb n="5.679"/>
— 679 —

V’eran giovani e vecchi, e qual degli anni
Era maggiore e bella fama avea,
Recava un nappo in fulgid’or, dì perle
Tutto ripieno. Ma d'età qual era
D'essì minor, sen venne al greco prence
Con un serto alla man, chinando il capo,
In atto umìle. Ei vennero, ed omaggio
Fecero a Sikendèr, favellàr seco
Lungo tempo e dicean: Sta presso a noi
Di principe Khusrèv tutto il tesoro;
Egli è degno di te, novello sire!

Rapido allora Sikendèr discese
All’inclita città, passando l’acque,
E vide la città, vide i mercati
E l’'ampie vie; del tesoro all’ostello
Anche ne venne egli che amò sua gloria.
Tutto un tesoro là si stava, ed erano
Corone e troni in fulgid'or, monili
E diademi e splendide cinture,
Sì che nato mortal non ne potea
La copia misurar. — Di là non puote
Da misura andar l’uom. — Le cose tutte
Iskendèr si prendea, veloce poi
Di là tornava e giubilante in core
Agli steccati e rimanea la notte
A riposar. Ma nell'ora che intorno
Cantano i galli, un fremere di timpani
Dalla tenda regal ratto levossi.

XXIV. Andata in BaAbil (Babilonia).

(Ed. Calc. p. 1354-1357).

Principe Sikendèr di là si trasse
Fino a Babil. Davver! che l’ampia terra


<pb n="5.680"/>
— 680 —

Tutta sparia sotto a lo stuol de’ forti
Subitamente! Ma conobbe il sire

Che già vicina era la morte sua,

Che già per lui s'intenebrava il giorno.
Ed or questo pensier stavagli in core,
Niuno in terra lasciar che di regale
Stirpe si fosse, atto a menar le squadre
In Grecia a contrastar, ponendo il piede
In quella terra dilettosa e ricca.

Poi che fu questo della mente sua
Solo desire in ciò, regale un foglio
Scrisse ad Arsitalis. Questo consiglio
Mi serbo in cor, dicea, che niuno in terra
Per me si lasci di regal semenza
In nessun loco. Or io pei sette climi
Vagai del mondo in ogni parte e molti
D’altero capo dentro a’ lacci miei
Trassi da l'alto. Ma la morte mia
Già già s’appressa, e in tenebre s'avvolge
Il chiaro dì poi che la morte viene.

E comandò che qual de la semenza
Fosse dei re, dinanzi a lui venisse
Accinto e pronto, e tutti alla sua reggia
Volgessero la fronte i valorosi,
Troncando ogni pensiero inverso a lui
Per vicina sventura. Allor che il foglio
Fu recato a quel saggio, ecco! spezzarsi
Parve d’Arsitalìs per doglia il core,

Ed ei fe’ ratto una risposta acconcia
A l’epistola regia. E detto avresti

Che scrivendo ei facea de le sue ciglia
Di calamo una punta, il fiero pianto
Che dal ciglio scendea su quelle carte
Quasi a notar. Qui giunse, egli dicea,
L’epistola del re. Ma in pria t'è d’uopo,
Almo signor, dal male oprar la mano


<pb n="5.681"/>
— 681 —

Ritrar subitamente. Alcun pensiero

Deh! non serbar per l’opere men belle
Che di compier dicesti, e tal pensiero

A cancellar, dispensa i doni tuoi

Alla misera gente. Abbiti in guardia

E a Dio confida la persona tua,

Nulla gittando per la terra attorno

Fuor che d’opere pie ‘nobil semenza.

Da che nati siam noi, devoti a morte
Siam veramente, e per manco d’aita
Nostra persona è data a lei. Nessuno
Che di qui si partia, recò suo grado
Imperial con sè. Ne andò soletto,

E ad altri abbandonò la sua grandezza.
Ma tu, signor, ti guarda circospetto,
Sangue di prenci non versar, chè biasmo
Ne avresti sì fino a l'estremo giorno
Che sorgeranno i morti. Anche tu pensa
Che ove non fosse tra le iranie genti

A capo un sire, esercito irrompente

Di Turania verrebbe e d’India ancora,
Di Cina e di Siklàb, da tutte parti

In simil guisa. Scenderebbe in Grecia
Chi già Irania si prese, e ov’ei pensasse
Alla vendetta, meraviglia alcuna

Non ne sarebbe. Or dunque, ogni più illustre
Che da semenza di regnanti scese,

Mai non vuolsi che offesa o danno prendasi,
Non pur dall'aura. E tu, signor, fa invito
A’ tuoi magnati, a’ principi di Persia,

E per feste e conviti e per consigli

E per liete assemblee. Tu appresta in degno
Modo de’ prenci ogni tua terra intorno
E i nomi loro ne’ registri tuoi

A notarne incomincia, i nomi illustri

De’ nobili di Persia e de’ magnati,


<pb n="5.682"/>
— 682 —

Poi che per essi agevolmente il regno
De la terra ottenesti. E sovra l’altro
Maggior poter non dare a questo, e niuno
In terra non chiamar di re col nome,
Chè anzi alla terra tu farai difesa
Co’ principi de’ Kay, se pur tu brami
Che gente armata non discenda in Grecia.
Sikendèr, come avea di questa guisa
Questa risposta, a diverso pensiero,
A diverso consiglio ei corse ratto,
E comandò che i principi di Persia,
Tutti i magnati de la terra intorno,
E chiunque si avea di umani sensi
Alcuna parte in cor, dinanzi a lui
Fossero accolti e in loco degno ancora
Mandati a soggiornar. Patto egli scrisse
Perchè ciascun per l'ampia terra intorno
Grado maggior non si cercasse; e allora
A que’ principi illustri, in loro brame
Avidi in pria, di Reg? de le stirpî
Nome fu posto in arabica lingua.
Ma Sikendèr, in quella notte appunto,
Babil toccava e tutti i prenci intorno
‘ Lieti vedea della sua vista. Intanto,
In quella notte, nacque ad una donna
Un pargoletto, e meraviglia n’ebbe
Chiunque il vide. Il capo avea di fiero
Leon montano e artigli al piè, d'umano
Gli omeri e il petto, e di retro la coda
Qual di giovenco. Ma nell’ora istessa
Che nacque, si morì l’orrido mostro,
E bello anche saria che niuno al mondo
Ne facesse ricordo. Ei lo recarono
All’ora istessa nel real cospetto,
E l’osservò meravigliando il prence.
Ma poichè tristo augurio gli parea


<pb n="5.683"/>
— 683 —

L’orrido mostro, La semenza rea,
Tosto ei gridava, ora si dee sotterra
Nel profondo celar. — Molti ei chiamava
Astrologi e indovini al suo cospetto
E fea parole di quel morto pargolo
Innanzi a lor. Ne andarono dolenti
Gli astrologi d’assai, ma lor pensiero
Tenean nascosto a l’inclito signore
D'amica sorte, ond’ei ratto s’accese
D’un’ira grave contro quelli e disse :
Se alcuna cosa qui celar si vuole,
Io tosto spiccherò da’ vostri corpi
L'altero capo, e funebre lenzuolo
Voi non avrete fuor che de’ leoni
La fonda strozza. — Allor che ira sì grande
Il greco sire concepì, Signore
D'inclita fama, risposero a lui
Gli astrologi compunti, un dì nascesti
Sotto a le stelle del Lione in pria,
Sì che cotesto a saggi e a sacerdoti
È manifesto. Ma poichè tu vedi
Morta la testa dell’infante, quale
È testa di leon, del regno tuo
Cade giù in basso la grandezza. — Allora,
Quali eran cose, dissero gli astrologi
Apertamente ancor, di ciò gl’indizi
Mostrando al sire, ed Iskendèr che udia,
Ne fu dolente, e la sua mente e il senno
Parvero a un tratto in giù cader. Ma poi
Così disse compunto: Oh! non è scampo
Dalla morte di sè, nè tal fiata
Ho in cor pensiero per cotesto. Vita
Maggior di questa non mi fia concessa,
E il tempo mio non cresce mai, nè scema.
Egro e dolente per quel giorno intero
In Babil si restò, chè ben conobbe


<pb n="5.684"/>
— 684 —

Che il suo periglio era vicino. Allora
Avveduto uno scriba a sè dinanzi
Ratto chiamossi e ciò che in cor si avea
Con lui ridisse, e comandò che un foglio
Alla madre scrivesse. E vi dicea:

Non possiam noi nascondere l’annunzio
Della morte vicina. Era cotesta
In questo mondo la mia parte quale
Pur mi toccò, nè il tempo che già scema,
Può accrescere il mortal. Deh! non dolerti
Per la mia morte, chè non è cotesta
Nuova cosa quaggiù. D’uopo è che muoia
Chi nasce in terra, sia che prence ei sia
O del volgo dispetto. Ed ora, o madre,
Io ben dirò che i principi di Grecia,
Da quest'ampio confin quando usciranno,
Nulla vorranno fuor che il cenno tuo
E il tuo precetto, chè nessun ribelle
Al tuo patto sarà. Quanti eran prenci
D'Irania bella onde a’ greci campioni
Incolse danno, ebber da me contrade
A governar di principi col nome;
E quando avrassi ogni lor regno un duce,
Sprone o desio di volgersi alla Grecia
Non un di loro avrà, ma da’ nemici
Riposerà quella frontiera e tutto.
L'ampio dominio. Ed ora, in suol d'Egitto,
La morta spoglia mia voi componete,
Non disertando dal precetto mio
In alcun tempo. Delle mie monete
Centomila da voi fien dispensate
Ai coloni ad ogn’anno; e se da quella
Mia vaga Roshanèk un pargoletto
Nascerà un di, per quello indubbiamente
Rivivrà il nome dell’estinto padre,
Ch’ ei solo in Grecia regnerà, non altri,


<pb n="5.685"/>
— 685 —

Per ch’ei rinnoverà quella sì amena
Terra e l’ampio confin. Ma se una figlia
Verrà da lei, nel tempo di sventura
Dopo la morte mia, tu la congiungi

Ad un figliuol di Feylakùs. Tu il chiama
Figliuolo mio, non genero, e per esso
Rinfresca in terra la memoria mia

Con dolce cura. Ma di Kayd la figlia
Senza offese per voi, con molto onore,
Mandisi al padre suo con paggi intenti,
Con sportelle ricolme, e le inviate

Un palanchino per la via, con tutto
L’oro e l'argento e le corone e quelle
Gemme reali che recò da presso

Al genitor. D'India a la terra ancora
La rimandate, come un dì a venirne
Acconsentiva al fianco mio. Ma intanto
A lieto fin le imprese mie condussi

Ad una ad una, e poi, manco d'’aita,

De la morte al pensier questo mio core
Abbandono così. Deh! voi ponete
L'orecchio aperto alle parole mie,

Chè non è tempo d'accrescer parole
Inutilmente. E in pria, poi che una bara
Fatta m’avrete in or, sul corpo mio
Tutte riempite le funeree fasce

D’ambra odorosa, e sian tessute in Cina
E inteste d’oro e di me degne. Niuno
Dalla mia cura volga a dietro il capo,
Increscioso. Ma dell’arca mia

Di pece tutte spalmerete voi

Le commessure e canfora ed agalloco
Vi adoprerete e puro muschio. E in pria
Di miel la riempite, e sotto al miele
Siano di Cina li broccati. Allora

La morta spoglia mia vi deponete


<pb n="5.686"/>
Acconciamente, e sarà fine a tutte

Le vostre cure tostochè m’avrete

Coperto il volto. Ma i consigli miei

Tu guarda, o madre mia nobile e saggia,

Fin che il tuo giorno fia trascorso; e intanto

Le cose tutte ch'io recai di Cina

E d'India ancora e da l’irania terra

E da Turania e da Mekràn, tu guarda

E il soverchio dispensa e ciò che supera

Dell’aver frutto la misura. Questo

E mio bisogno che ver te si volge,

Donna amorosa, che d’alma serena

E vigile tu sii, non opprimendo

Il corpo tuo d'’alcun travaglio. Eterno

Quaggiù non è mortal che nasce, e questa

Anima mia l’anima tua serena

Vedrà, nè dubbio è qui, nell’ora appunto

Che fia allo stremo il viver tuo. D'amore

Ha maggior gloria pazienza, e vano

E stolto è ben colui che pazienza

Non vale a sopportar. Per anni e mesi

Amor recasti alla persona mia,

Or però con tue preci, appo l’ Eterno,

La vita mia richiedi. In quelle preci

L’aita mia ben sarai tu; mi prende

Cotesta aita per la mano e forte

Sì mi sostien. Ma tu frattanto vedi

Se alcuno è in terra che trafitto al core

Da spavento non sia della sua morte.
Come suggello e vincoli a quel foglio

Apposti egli ebbe, fe’ precetto il sire

Che su veloce corridor novella

Fosse recata da Babil remota

In greca terra, già oscurarsi e spegnersi

L'imperiale maestà. Di questa

Imperiale maestà novella


<pb n="5.687"/>
— 687 —

Ratto che avean le genti in armi accolte,
Intenebrò pei gloriosi il mondo.

Andaron elli a’ piè di quell’eccelso

Trono real, quando la terra intorno

Di voci e di tumulti era già piena.

‘XXV. Morte di Sikender.

(Ed. Calc. p. 1357-1358).

Dell’esercito suo come l’annunzio
Ebbe prence Iskendèr, vide e conobbe
Che sua giornata era allo stremo. Cenno
. Ei fece allor che fuori il trono suo
Recato fosse, addotto a la campagna
Dalla sua stanza imperial. Dolente
Di suo grave malor tutta mostrossi
De’ suoi la schiera, chè vedean del sire
Senza color le gote. Elli ne andavano
Per la pianura insiem tutti piangenti,
Con la vampa nel cor qual per un fuoco
Rapido e vivo, e ognun dicea: Deh! trista,
Deh! mala sorte, chè di mezzo a' suoi
Fidati Greci il re si toglie! Giunge
Il mutamento de la rea fortuna,
Sì che deserta d'ora in poi la nostra
Dolce terra sarà. Davver! che ottennero
Di lor core l'intento i rei nemici
E quel loco toccàr la ’v’eran spinti
Veloci in corsa! Oh sì! che amara a noi
Si fa la vita di quaggiù! Piangenti
Noi qui saremo in loco aperto o ascoso !
Il greco Imperator con debil voce
Così parlò: Temete Iddio! Nel core
Anche v’abbiate nobili consigli


<pb n="5.688"/>
— 688 —

E verecondia, e se goder bramate

E dell'alma e del corpo, i detti miei
Trasgredir non vi piaccia in alcun tempo.
Dopo di noi v’attendono alla terra

Ben altre imprese, e già con me più nulla
Far può di mal la rea fortuna. — Disse,

E quell’anima uscì da quelle membra

E si partì quell’inclito sovrano,
Sgominator d’eserciti nemici.

Un grido allora si levò da tutte
Le accolte schiere in ogni parte, e l’etra
A quel grido intronò. L’arida polve
Sul capo si spargean gli eroi contriti
E per le ciglia lagrime del core
Spremean per fiera ambascia. Entro al castello
Avventaron le fiamme, e con la force
Troncàr le code a mille palafreni
Subitamente. Ma sul dorso eretto
De’ palafreni riversate e sciolte
Eran le selle, e piangerne dolente
Detto avrestù la terra intorno. Fuori,
Alla pianura, un’arca elli portarono
In fulgid’or, quando passava il cielo
Suon feroce di lai. Ma dell’estinto
Lavò la spoglia il vescovo in un'acqua
Purissima di rose, eletta canfora
Sparsavi prima, e fe’ lenzuol funèbre
D’un manto intesto d’or, mentre su lui,

. Sovrano re, piangean tutti gli astanti.

E gli altri poi quell’inclita persona,
Ravvolta in drappo già tessuto in Cina,
Dal capo al piè, dentro l’accolto miele
Sommersero con cura, indi il coperchio
Fermamente serràr di quella bara
Angusta e breve. L'albero sparia
Che ombre intorno gittava, a recar frutti


<pb n="5.689"/>
— 689 —

Cresciuto un di! Che se la tua dimora

Non è lunga quaggiù, deh! perchè mai

Vagheggi un serto ed un tesoro agogni?
Quell’arca funeral poi che dal mesto

Campo fu tolta, da una mano all’altra

Passavanla que’ prenci. E v’eran due

Contrarie voci, e di Persia e di Grecia,

E intorno all’arca eran parole molte

Di que’ gagliardi. Ognun ch'era di Persia,

Così dicea : L’Irania sola il debbe

Accogliere nel sen, chè ivi son tombe

De’ gran monarchi, e voi, deh! perchè mai

Per la terra così recate attorno

Quest’arca funeral? — Così rispose

De’ Greci un capitano: Oh! non è bello

Qui sotterrarlo! Se del ver ch'io dico,

Intendimento avete voi, sì strugga

Nel suolo ove nascea, la morta salma

Di Sikendèr. — Ma un uom di Persia ‘allora

Queste parole aggiunse: Ecco! per quanto

A favellar ti stai, non toccan fine

Le tue parole. Un dilettoso loco

Vi additerò, de’ prischi re di Persia

Nobil ricordo. I vecchi esperti nome

Di Khurm gli dànno, e v’è una selva folta

E d'acque un lago. E se tu chiedi, ratto

Dalla montagna la risposta giunge,

E ognuno intende quella voce. Or tosto

Antico vecchio vi menate al loco

E v’adducete anche la bara e aperto

Fate dimando. Se risponde a lui

L’erta montagna, nobile consiglio

Per tal faccenda ella daravvi ancora.
Rapidi allora camminando, in guisa

D’agresti capri, andarono a la selva

Che l’uom, fra l’armi illustre, avea del nome




<pb n="5.690"/>
— 690 —

Di Khurm segnata, e dissero, e quel monte

Tal risposta rendè: Perchè sì a lungo

Tieni appo te de' principi la bara?

Ma d'’Iskendèr il nobile sepolcro

È là in Iskenderia, quale nel tempo

Ch' egli vivea, si fabbricò egli stesso.
L’arcana voce come udì, ne andava

Quella gente guerriera, e da quel bosco

Velocemente l’arca ei si portarono.

XXVI. Lutto per la morte di Sikender.
(Ed. Calc. p. 1359-1861).

Ebbe la gente di novella foggia
Una contesa, là in Iskenderia
Come il re fu portato. E fu deposta
In vasto campo quella bara, e tosto
Da confine a confin di alterne voci.
Fu ripiena la terra. Intorno all’arca
S'adunaron colà, d’Iskenderia
Fra l’alte mura, pargoletti infanti,
Uomini e donne, e allor, se di tal gente
Posto si fosse a numerar la copia
Il geomètra, più che a centomila
Saria salito il computo verace.
Il savio Arsitalis dinanzi agli altri
Stavasi quivi, e sopra a lui rivolti
.Eran gli occhi di tutti lagrimosi.
La mano egli ponea su quell’angusta
Arca di Sikendèr. Sire, ei dicea,
Devoto a Dio, dov'è la tua saggezza
E il tuo consiglio e il senno tuo, se questa
Angusta bara è il tuo soggiorno? Al tempo
Del viver giovinetto, agli anni tuoi
Sì preziosi, a che per tuo giaciglio
Scegliesti il nudo suol della tua tomba ?


<pb n="5.691"/>
— 691 —

Si raccolsero allor tutti di Grecia
I sapienti, ed uno disse: Altero
Elefante che avèi membra di ferro,
Chi ti atterrò, chi "1 loco tuo si prese?
Dov'è quel senno tuo? dove il consiglio
Nobile e fermo ? — Disse un altro: Tanto
Oro celasti; ed ora, oh! perchè mai
Dentro al suo grembo il fulgid’or raccoglie
La tua persona? — Disse un altro: Niuno
Scampò dalla tua man; deh! perchè mai.
Alle mani venisti, inclito sire,
Con la lurida morte ? — Or tu riposi,
Un altro disse, da’ travagli tuoi,
Dal tuo dolor! Tale è cercarsi un regno
E tesori quaggiù! — Quando al cospetto
Del Giudice verrai, diceva un altro,
Frutto raccoglieraì della semenza
Che qui gittasti. — Disse un altro: Privo
Di possanza è colui che de’ regnanti
Il sangue versa. — Rapidi noi pure
Andrem di qui, se tu ne andasti ancora,
Diceva un altro, ben che intatta gemma
Tu fossi in terra. — E un altro disse: Allora
Che il tuo Maestro ti vedrà, le cose
T'insegnerà che non sapevi. — E un altro
Così dicea: Poi che trafitto ei giacque
Da saetta di morte, oh! non è bello
Che a maggior grado alcun di noi bramoso
La man distenda! — O tu ch'eri più illustre,
Un altro disse, de la bianca luna
E di quest'almo sol, perchè nascondi
A questa gente il volto tuo leggiadro? —
Uom di nobile ingegno, un altro disse,
Tanto ‘fa che poi celi il volto suo
Sotto allor de la bara. Oh! valoroso,
Inclito e saggio, or sì che il pallid’oro


<pb n="5.692"/>
— 692 —

Ti ricopre e ti opprime! — Ecco! se’ cinto

Di bei broccati, disse un altro, e intanto

Velasti a noi quel viso tuo sì bello!

Deh! leva ancor di sotto da’ broccati

La tua nobile fronte! Il diadema -

Ancor ti cerca, e cèrcati il tuo seggio

Di bianco avorio e la collana! — Lungi,

Lungi tu andasti da’ fanciulli tuoi,

Un altro disse, che di luna il volto

Avean, di Grecia nobili garzoni,

Paggi eletti di Cina, e or stringi al seno

Oro soltanto! Seguitando norma

De’ prischi re, non stringere broccati

Al petto, come fai, non pallid’oro! —

E un altro disse: Inquisitor de’ morti

Or sì ti chiederà: « Deh! qual rammenti

Savio responso del maestro tuo?

E di prenci a che mai spargesti il sangue,

Fermo te stesso avviticchiando e forte

A’ lor tesori? Non vedesti forse

Che qual de’ prenci si moria, dal mondo

Nulla portò con sè fuor che la sua

Fama illibata ? » — Declinò, soggiunse

Un altro ancor, la tua giornata, e resta

Inoperosa dal parlar tua lingua.

Or tu vedrai quella vasta dimora

Là ’ve la gente è separata, i lupi -

Dagli agnelli divisi. Or chi già scorse

La tua corona e il seggio tuo, ben dee

Da desio di grandezza incontanente

Le redini ritrar, chè in sempiterno

Grandezza non riman, poi ch’ella teco

In sempiterno non restò, nè bello

È l’albero piantar di tal grandezza.
L’opere tue, diceva un altro, al vento

Ne andàr perdute, e degli eroi disciolta


<pb n="5.693"/>
— 693 —

Da’ lacci tuoi fu la cervice. — In questa
Vita ch’è breve, un altro disse, tanta
Fatica e stento perchè mai portasti ?
Ed or, dal faticar, questa ti venne
Parte assegnata e fu il tesoro tuo
Angusta un'arca. Oh non attendi forse
De le angeliche trombe il suono estremo ?
Or però ti scegliesti d’un’oscura
Arca i serrami! — Ed or che le tue schiere
Di qui son ritornate, un altro disse,
Qui te ne stai soletto e abbandonato
Nel vasto campo. Ed ecco! veramente
Dietro ad ogn'altro guarderai, gustando
Ben grave doglia dopo il viver tuo!
Correndo venne allor la madre sua.
Ella le gote lungamente appose
A la gelida fronte. O nobil sire,
Disse piangendo, regnator del mondo,
Di amica sorte e di gran senno, ancora
Che vicini siam qui, da me lontano,
Da me lungi ti stai, lungi da questi x
Guerrieri tuoi, dalla natia tua terra,
E dal popolo tuo! Ma del tuo spirto
Schiava deh! sia quest’anima dolente,
E divelto sia ’l cor di chi s'allieta
Del tristo caso! — Venne allor, d'acerba
Angoscia piena, Roshanèk e disse:
Re generoso, dov’ è mai quel sire
Della terra, a Daràb Nobile figlio,
Dàra valente, per cui solo eretto
Il mondo si tenea? Dov'è quel saggio
Khusrèv ed Ashk e Fur? dove quell’inclito
Feryàn, di Cina il re? dove il monarca
Di Shehrzùr, dove sta? e gli altri regi
Dimmi ove son, di cui, nel dì dell’armi,
Cadde la testa nella polve, quale


<pb n="5.694"/>
— 694 —

Per tempesta improvvisa ? Ed eri allora
Pari a nuvola rapida che porta
Grandine in seno, sì che da la morte
Securo io ti dicea. Fra tanti assalti,

Fra tante lotte e sparso sangue, e quello
Ingaggiar la battaglia o solo o in mezzo
A’ tuoi gagliardi, io ben dicea che il Fato
Concessa già t'avea per tua salvezza
Una tessera vera, e che tu agli occhi
Della tua gente la celavi. Ed ora,

. Poi che disgombra da monarchi hai resa
Quest'ampia terra e ne la polve il serto
Gittasti al re dei re, quando venia

I suoi frutti a récar l'arbore eccelso
Che tu piantavi, estremo tuo conforto
Quì veggo il nudo suol del tuo sepolcro!

Poi che discese la corona fulgida
Di questo ciel, de le parole molte
Stanchi fùr que’ gagliardi. Elli nascosero
Di sotto al suol di Sikendèr la bara.

Ma di ciò non timor, non cura sente
Il Fato in ciel. Come turbine ei mena
L’uom ne la vita e nel ritoglie poi
Con un alito breve. E non sì mostra
Giustizia qui, non però violenza
Dir cotesto vogl’io. Ma tu frattanto
Del come o del perchè la via non trovi,
Nè possanza v’ha il re, non il meschino
Dell’umil volgo. Restano soltanto
L’opre buone quaggiù, viril costanza
E magnanimi sensi e bel costume
E far cortese. Fuor di ciò, non veggo
Altra sorte per te, sia che tu venga
Misero e gramo, sia di nome illustre.
Ma se resta di te quaggiù nel mondo
Cattivo nome, il lieto paradiso,


<pb n="5.695"/>
— 695 —

Tolgalo Iddio! non otterrai. Cotesta
Del vecchio mondo è pur la legge, e intanto
Ne andava Sikendèr; sola ne resta
Una parola. Come egli ebbe trenta

Re trucidati e sei ancor, tu vedi
Quale in pugno serrò di questa terra
Misero frutto! Levò al ciel ben dieci
Rinomate città, ma cardi e spine
Raccolgon ora quelle mura. In terra
Ei si cercava ciò che alcuno in terra
Mai non cercò, ma sol di lui rimase
Fra i confini del mondo una parola
Che di lui narra, e nulla più. Parola,
Oh! cosa egregia! Non rovina al certo
Una parola, come già per nevi

O per piogge continue una magione
Antica e forte! — Or noi l'alta barriera
Passammo d’Iskendèr. Deh! tutto sia
Per sorte buona e per eventi lieti,

E lieto sia del principe del mondo

Il generoso cor, libera e scevra

Da ogni malor la bella sua persona !

XXVII. Lamento di Firdusi.

(Ed. Calc. p. 1961-1363).

Volta sublime d’esto ciel superno,
Deh! perchè mai nella vecchiezza mia
Così afflitto mi tieni? Allor che giovane
Er'io, più in alto mi tenevi, ed ora
Nella vecchiezza mia qui m’abbandoni
Misero e gramo. Cadon vizze ancora
Le rose disiose e rilucente
Drappo di seta, per usar ch’uom faccia,


<pb n="5.696"/>
— 696 —

Si guasta e rompe. Oh sì! curvo è il cipresso

Che si brandia nel mezzo del giardino,

E s’oscurò la lampada che viva

Luce un tempo rendea. Copre la neve

I monti bruni, e scorge omai la gente

Nel re le colpe. Fino i or mi fosti

Qual madre, o cielo, -&d or per la rancura

Che sì mi fai, di lagrime sanguigne

Vuolsi un pianto versar. Non è saggezza,

Non è fede appo te, sì che di duolo

Pieno al cor qui son io per tuoi consigli

Nell’ombre avvolti. Deh! nutrito mai

Tu non m’avessi, oppur, da che allevato

M'avevi tu, di tal dolor più mai

Non m'avessi trafitto! Oh! ma nel tempo

Ch’io migrerò da questa terra oscura,

Le offese tue racconterò del mio

Giudice eterno alla presenza e innanzi

A Dio santo di te farò lamenti,

Alto piangendo, sparsami sul capo

La negra polve! Ed or, per la vecchiezza

Dolente in cor già videmi la sorte,

Ch’ella due parti del difetto suo,

Sopra tre che sì avea, donar mi volle.
E l’alto ciel così rispose allora:

Cinguettiero mortal che pur non soffri

Alcun danno quaggiù, deh! perchè mai

Da me tu vedi il mal che sì t’affligge,

E il ben che godi? Esti lamenti tuoi

. Come s’addicono a saggezza? Sempre,

E in ogni cosa, ben tu sei maggiore

Di me, chè l’alma tua di sapienza

Vai nutricando. Hai cibo ancora e loco

A riposarvi e dolci sonni e voglie

Alte e consigli, e tè dischiuso il varco

Al bene e al male oprar. Ma non è via


<pb n="5.697"/>
— 697 —

Dischiusa a me per quel che di’, nè il sole
O la luna su in ciel di tal sapere
Han conoscenza. Chiedi la tua via
A Chi creolla, a Chi creò la notte
E il chiaro giorno e stabili sue leggi
E della fè le norme. Allor ch'Ei dice:
« Sia! », ciò ch'Ei vuol davvero esiste, e quello
Che altro pensa di ciò, stolto e malvagio
E veramente. L'essere del mondo
Non è mistero a Lui, nè all’opre sue
Vedi principio o fin. Servo son io
Per sua possanza creativa, servo
Di Lui che mi creò, nè già mi volgo
Fuor che per cenno suo, dalla sua legge
Non traggo mai la fronte a dietro. A Dio
Volgiti adunque e poni in Lui fidanza,
Ciò che più vuoi, nella misura tua,
Da Lui chiedendo, e Lui soltanto appella
Fattor del cielo, donator di luce
Alla luna ed al sol, *dator di luce
A la stella de’ vespri. E scenda intanto
Benedizion da Lui su l’alma santa
Di Maometto, de’ Compagni suoi
Sovra ciascun con abbondanza piena!

Ed or tu loda il re del mondo, lui
Che a sapienza ed a battaglie inclina
Ed a splendide cene. Il re che altera
Porta la fronte, d’incliti consigli,
Prence Mahmùd, per cui eterna dura
Di grandezza real nobile gloria,
Sire del mondo Abu-’l-Kasìm, di senno
Ch'è ricco all’alma, di cui vince il senno
Alto pensiero, in sempiterno viva
Lieto del cor, libero al cor da tutte
Ambascie e cure. Dell’irania terra,
Del Zabul, da Kannògia alle frontiere


<pb n="5.698"/>
— 698

Del Kabùl, è sovrano imperiale

Ei sol. Deh! sovra lui ratto discenda

Benedizion di Dio, sovra sue genti

E i suoi congiunti e la sua casa illustre

E la sua terra! Capitano e prence

Gli è Nasr emiro, e s’allieta per lui

Questo tempo che volge. E allor ch'è duce

Quale Abu ’l-Muzaffèr di genti armate,

Sotto tal guida l’esercito suo

Più che la luna in ciel leva la fronte,

Chè vincente è il suo nome e vincitrice

È la fortuna sua. Gli alberi eccelsi

Passano a vol sue freccie alate. Oh! sempre

La persona del re scevra da’ mali!

Ed egli abiti sempre alto seduto

Di sue dovizie sui tesori, e lieto

Viva il duce de’ suoi, sereno al core,

E il suo tesor fiorisca, e fin che in alto

Questo cielo sarà che volve in giro,

Mai non tolga suo amor da tal famiglia,

Ma in sempiterno tutti sian vincenti

E incoronati da l’un padre all’altro

Veracemente e da l’un figlio all’altro.
Poi che del mese di Shevvàl son corsi

E dieci e quattro di, sia benedetto

Quest’almo sire per il lieto annunzio

Che dato fu per suoi tributi! Il cenno

Da lui discese che ha regal corona

E regal maestà, perchè tributo

Chiesto non fosse per un anno intero

A gente saggia, addetta a vera fede,

All’Eterno devota. Ecco! per questo

Editto suo, di -Nushirvàn tornarono

A rivivere i tempi e l’opre tutte’

Per nuova foggia vanno. Allor che lunga

Sarà corsa stagion, quando spiegato


<pb n="5.699"/>
— 699 —

Avrà giustizia il velo suo, vedrai

Che per l’onesto suo pensier, per tante

Opre sue giuste, splendida una veste

Avrà dal cielo il nostro re. Non essa

Attrita si farà sovra il suo petto;

Ma sempiterna su quel capo illustre

La corona starà de’ prischi regi,

E quel suo capo giovane e rubesto

Sarà mai sempre e senza offesa o danno

La persona gentil, mentre alla volta

Ardua del ciel sorvolerà sua mente.
Questo presagio mio chi gli anni miei

Numera e i mesi, deh! non abbia a vile.

Vedi omai che il mio libro in sempiterno

Sarà bandiera su l’eretto capo

Dispiegata de’ saggi! Ella è semenza

Di Gayumèrs, e tutti le faranno

Benedicendo auguri e voti. Disse,

Figlio a Kobàd, Anushirvàn: « Se mente

Volge d’un re lontana da giustizia,

Tristo ed oscuro ne fa il ciel l’editto

D'investitura, e lui non dicon sire

Gli astri del ciel mai più, chè violenza

Ed ingiustizia la sentenza sono

Che depone i regnanti, ove per essi

Degl’innocenti in cor doglia penètri ».

Ma di Mahmùd rimanga in sempiterno

La nobile famiglia, illustre e saggia

E di giustizia autrice! Ecco! non vive

In sempiterno alcun su questa terra,

Ma restane qual segno di retaggio

La buona fama. Oh! dov'è mai l’antico

Fredùn, ov'è Dahàk, Gemshld illustre,

E degli Arabi i prenci ed i monarchi

Tutti di Persia? e dove de’ Sassànidi

Sono i magnati e i Behramidi e tulti


<pb n="5.700"/>
— 700 —

Gli Ashkàni prenci? Ma Dahàk di tutti
Biasmo s’ebbe maggior, chè ingiusto egli era
Ed empio e tristo; lode si portava

Prence Fredùn con sè, nobile e grande,
Ch'ei si morì, ma il nome suo ch'è eterno,
Morir mai non potè. Rimane in terra
Nobil retaggio la parola, e assai

Più che gemma real pregio e valore

Ha la parola. Ma con sè non certo

Si recò lode chi fu ingiusto e reo,

Ben che lieto ne andasse e di tesori,
Quali d'un prence, e di seggio sovrano.
Fu divelto dal mondo il nome suo
Subitamente, e niun ricerca o chiede
Qual fosse il piacer suo. Ma quando il prence,
Sgominator de’ suoi nemici, fuori

Questo foglio inviò che da’ tributi

I meschini solleva (in tutti gli anni

Deh! rimanga sul trono inclito e illustre!),
Uscirono le genti alla campagna

Da lor dimore e superò la volta

Del ciel sereno il suon di lor parole
Grazie rendenti. « Eterna, elli diceano,

Sia di tal re l’incoronata fronte

E propizio su lui volga e si muti

Il ciel superno! Ma quaggiù, nel mondo,
Nulla egli tocchi fuor che il suo desire
In ogni cosa e per gli ostelli suoi

Vegga scritto il suo nome. Oh! benedetta
La sua famiglia e la sua terra e quella
Sua gente armata e la regal statura

E il dolce aspetto suo, piacente e vago! ».


<pb n="5.701"/>
INDICE

Il re Lohrésp.

I. Principio del regno di Lohràsp . . pag.

II. Ira di Gushtàsp . . ° .  »
III. Andata di Gushtàsp in Grecia °°.
IV. Nozze di Ketayùna e di Gushtàsp »
V. Richiesta di Mirin . . . . »
VI. Il lupo della selva di FaAskùn »
VII. Richiesta di Ahren »
VII. L'impresa del dragone sul monte di Sekila »
IX. Prodezze di Gushtàsp nella palestra . »
X. L'ì impresa di Gushtàsp contro Ilyàs prin-
cipe dei Khazari . .  »

XI. Domanda di tributi al re Lobràsp »
XII. Ritorno di Gushtàsp nell'Iran . . »
XIII. Sogno di Firdusi »

ll re GushtAsp.

1. Leggenda di Zerdusht e guerra con Argiàsp.

. Ritiro di Lohràsp a vita religiona . pag.
. Venuta di Zerdusht i

. Rimostranze di Argiàsp
. Risposta di Gushtàsp .
. Mossa degli eserciti

+ Consulto di Giàmésp . n”
. Battaglia fra Irani e Turani . »
. Morte di Biderefsh e fuga di re Argifsp »

% % %

IX. Propagazione della fede di Zerdusht per
Isfendyàr. . . . . . >»

X. Sospetti di Gushtàsp .  . - +.
XI. Riscossa di Argiàsp . : . »
XII. Osservazioni di Firdusi ai versi di Dekiki »
XIII. Assalto di Balkh e morte di Lohràsp »
XIV. Battaglia di Gushtàsp e sua fuga . >»



79
<pb n="5.702"/>
— 702 —

XV. Colloquio d'Isfendyàr e di Giàm&sp . pag. 175
XVI. Andata d’Isfendyàr presso di Gushtàsp » 182
XVII. Vittoria d'Isfendyàr . . . >» 192

XVIII. Patto di re Gushtàsp con Isfendyàr . >» 200

2. Leggenda delle sette avventure d’IsfendyAr.

I. Principio del racconto. «+ ©» pag. 204

II. Avventura prima «++» 207
III. Avventura seconda . . . .  » 244
IV. Avventura terza. . . . . 247
V. Avventura quarta i «++ » 221
VI. Avventura quinta.‘ . . . >» 226
VII. Avventura sesta . |... . >» 233
VIII. Avventura settima . » 236

IX. Andata d'Isfendyàr alla Rocca di bronzo » 242

X. Venuta delle sorelle d’Isfendyàr . >» 249
XI. Presa della Rocca di bronzo e morte di

Argiàsp . 0... +0. >» 253

XII. Supplizio di Kuhrem . . . >» 264

XIII. Lettere d'IsfendyAr e di GushtAsp . >» 266

8. Leggenda di Rustem e d’Isfendyr.

. I Principio del racconto z . . pag. 271
II. Richieste d'Isfendyàr . . . . >» 282
III. Consigli di Ketayàna. . . . » 290
IV. Partenza d'Isfendyàr . . . >» 295
V. Messaggio d’Isfendyàr a Rustem . >» 297
VI. Risposta di Rustem . . » 309
VII. Incontro di Rustem e d' IsfendyAr sul-
l’Hirmend . ; . . >» 314
VIII. Il diniego dell'invito . . . >» 322
IX. Vilipendioe difesa della famiglia di Rustem» 329
X. Lodi del valore degli eroi. . .  » 334
XI. Banchetto di Rustem e d’Isfendyàr . >» 345
XII. Ritorno di Rustem al castello . .  » 392

XIII. Combattimento di Rustem e d'Isfendyàr » 362
XIV. Morte di Nùsh-Azer e di Mihr-nùsh . » 367
XV. Ritirata di Rustem sul monte . : » 373
XVI. Richiesta d’aiuto al Sîmurgh . . >» 379


<pb n="5.703"/>
— 703 —

XVII. Altro combattimento di Rustem con Isfen-
dyàr. «+ + + + pag. 388
XVIII. Parole estreme e morte d'Isfendyàr . >» 401
XIX. La bara d'Isfendyàr recata al re Gushtàsp » 407
XX. Lettere di Rustem e di re Gushtàsp. —» 415

4. Leggenda della morte di Rustem.

I. Principio del racconto. . . + pag. 420
II. Nascita e inganni di Sheghéd . .  » 422
Ill. Morte di Rustem . _. . . . >» 430
IV. Funerali di Rustem . | . . » 437
V. Punizione del re di K&bul. . .  » 442
VI. Morte di re Gushtàsp . . . +. >» 447

fl re Behmen Ardeshir, la regina Huméay,
il re DAréb, il re Dari.

1. Il re Behmen Ardeshîr.

I. Spedizione di Behmen contro il Sistàn pag. 449
II. Battaglia e supplizio di Feràmurz . >» 455
IIL Nozze di Behmen Ardeshir con sua figlia

Humay . . . . . >» 461
2. La regina HumAy.

I. Nascita di Daràb. . . . +. pag. 463
II. Avventura del lavandaio . . . >» 466
III Riconoscimento di Daràb . . . >» 475
1V. Battaglie di Dàràb coi Greci . .. >» 478
V. Riconoscimento di Dàràb da parte della re-

gina Humày . - +. ++ > 483
3. Il re Darab.

I. Fondazione di Dàràb-ghird. =. . pag. 490

II. Guerra con Feylakùs di Grecia. =. >» 493
. III. Nascita di Sikender . : . . >» 497
4. Il re Dara.

I. Principio del regno di Drà e di Sikender pag. 500
II. Spedizione di Sikender contro l'Iran. >» 504
III. Battaglia fra Darà e Sikender . . >» 513


<pb n="5.704"/>
. Trattato di nozze fra Sikender e Réshanek p
. Nozze di Sikender e di Réshanek

— 704 —

. Lettere di Dàrà e di Sikender . —. pag. 522
. Morte di Dàrà » 026
. Punizione dei consiglieri di Darà » 534

Il re Sikender.

È

. 540
» 045
II. Sogno di Kayd l’Indiano » 548
IV. Spedizione di Sikender contro il re Kayd » 558
V. L'invio delle quattro cose meravigliose » 566
VI. Spedizione contro Fùr » 576
VII. Battaglia e morte di Fùr . . » 584
VIII. Visita di Sikender alla Kaaba . =. >» 589
IX. Spedizione di Sikender contro l'Egitto >» 592
X. Lettere di Sikender e di Keydàfeh » 594
XI. Presa della rocca di re Feryàn. » 597
XII. Andata di Sikender dalla regina » 601
XII. Ira di Tinùsh » 612
XIV. Patto di alleanza tra KeydAfeh e Sikender » 617
XV. Andata al paese dei Brahmani . » 625
XVI. Andata al mar d'occidente. . » 631
XVII. Andata alla città dei Piedi-deboli » 635
XVIII. Andata alla città di Herùm . » 640
XIX. La fonte della vita nel paese delle tenebre » 649
XX. La barriera sulla via di Yagiùg® e MAgifg* » 655
XXI. Il morto del palazzo di rubini; l'albero che
parla; l’annunzio della morte di Sikender » 659
XXII. Spedizione contro la Cina . » 665
XXIII. Andata nel Sind e nel Yemen . » 673
XXIV. Andata in Babil (Babilonia) » 679
XXV. Morte di Sikender . » 687
XXVI. Lutto per la morte di Sikender. » 690
. Lamento di Firdusi » 695


<pb n="5.705"/>
QUINTO VOLUME

ERRATA
. 15 Liberò
86, 1. 32 d'intorno
117,118. nell’occipite
125, 1. 31 giunge
150, 1. 6 caldo verace
159, 1. 6 Nullo
177, 1.5 turanìco
177, 1. 25 malvaggia
177, 1. 31 doglla
177, 1. 35 che
180, 1. 16 trattò
191, 1. 31 tristi
201, l. 35 ducento
206, 1. 380 porsi
232, l. 17 tolgo
289, 1. 18 Col
333, 1. 10 ancor: fra
337, 1. 7 Guhstàspe
358, L 10 guardati
368, l. 3 allor
369, I. 20 gagliardo e
382, 1. 34 mei
391, 1. 7 ti ritrar
424, 1. 10 riparo
425, l. 20 S'egli e
425, l. 15 I due maligni. Più del
ciel de la luna
440, 1. 8 altero
447, 1. 28 terraf
456, l. 2 Ei
519, 1. 8 avesti
585, 1. 16 e 17 questa Schiera, quella
612, 1. 30 capo tuo
615, 1. penult. Di tal donnaregal,
Tinùsh di nome,
618, 1. penult. d'uopo
622, l. 11 Si fe’ terra
643, 1. 29 lei.



CORRIGE

Libero
dintorno
all'occipite
giunse
caldo e verace
Niuna
turanico
malvagia
doglia
chè

tratto
triste
dugento

posi

tolga

E il
ancor. Fra
Gushtàspe
guardarti
allora
gagliardo, e
miei

di ritrar
difesa
s'egli è

I due rei. Più del cerchio

de la luna
albero
terra
Ei
avresti

queste Schiere, quelle

capo

Di essa donna regal,
Tinùsh è il nome,

d'uopo,
Si fe’ la terra

- lor.

ita se ne Lai

do Tiger

I

"o quer" SAP MO TT

,
sar

init
